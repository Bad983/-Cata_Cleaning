Amore così vuole e gli pare opportuno 
che io parli secondo le mie possibilità 
e componga un Detto, 
grazie al quale ovunque 
si dica che io l’ho servito bene. 
Dopo che mi ebbe asservito 
affinché io gli facessi omaggio, 
io l’ho considerato il più importante scopo 
e tale lo considererò per sempre. 
E questo, sia esempio 
per ogni innamorato, 
che Amore non sia clemente a lui solo alla fine, anzi che
egli permetta di arrivare in fine a ciò che si desidera avere, il quale desiderio vale più
di ogni altro possedimento.
Ed egli è così gentile che a chi gli sta di fronte a braccia conserte o mani giunte, gli
pone davanti a tutto ciò che esso desidera avere e lo priva di ogni altro desiderio.
Amore non vuole un compenso ma egli vuole giustamente in pegno il tuo cuore e
che rimanga a lui rivolto.
Allora dice: «Io ti prometto ciò che tu mi hai chiesto senza che mi dia doni in cambio»; e
subito dona a te, senza che vi sia un ricambio di fine argento o oro. Per questo io mi
sottometto a lui in veste di amante leale. Perché io non dispero, ma lui rendo grazie,
poiché amo colei che di ogni virtù è notevolmente dotata, tanto che nessun altra è
pari a lei.
E quando ella mi appare, mi dona una gioia talmente grande che il mio cuore si
affida a lei per servirla per sempre; e di lei voglio essere servitore, tanto la trovo bella.
Non so se piacere le faccia che io la serva: almeno può dire che ha un servo,
nonostante io valga poco.
Amore nessuno giudica, ma ciascuno vuole e ama tra coloro che si uniscono a lui, e
oppone resistenza a colui che fa fatica per compiacere.
Egli non ha preferenza in nulla, Amore non sta da nessuna parte se non che egli è
ben disposto nei confronti di un amante cortese e ben disposto.
Per questo libera le sue cose a chi l’amore non abbandona e mette impegno e intenzione
nel compiere la propria penitenza, tanto quanto Amore comanda a chi a lui si affida,
e chi la sopporta degnamente, lui pone più vicino a ciò che egli desidera:  che sia per
me tale giorno!
Perché io non mi lascio alla disperazione ancora,ma ogni giorno aspiro alla grazia,
poiché io nella sua penitenza rimango senza fatica, io vi sono così dedito che non
voglio che un Legato papale mai mi sleghi da esso:
Perché io desidero che Amore mi leghi, nonostante Ragione mi voglia a sé: a lui il
mio cuore è fermo, ne più si preoccupa di lei. Ella si proclama dea: cosa che mai è
stata né mai sarà!
Ragione biasima Amore e nega la bontà e dice che egli diffama, ma certamente non me:
perché io so per certo che è grazie a lei che ognuno si abbatte: colpisce me che sa
essere di Amore. Ed mi dice: «Folle, perché ti ostini a sottostare a tale signoria? Io
dico, possiede un signore malvagio chi porta il suo sigillo. Io per mio conto non mi
faccio imprimere il segno della sua impronta, poiché, in sostanza, è troppo corta ed
effimera la gioia e durevole il dolore.
Ora taglia i legami, e poni distanza da lui, poiché egli è solito, da colui che si allontana,
fuggire e andare via.
Perciò non seguire il suo cammino se vuoi sopravvivere a lui; se non lo farai, arerai
male un campoin cui la biada non crescerà, anzi perderà la semenza chiunque la
spargerà.
Per grazia di Dio, allontanati subito da quel falso piacere e fa che tale gioia venga da me,
poiché essa è reale,
e dà gioia infinita. Il dio nel quale poni la tua fede non ti renderà credito se non
come fa Fortuna. Tu sei già in gran tempesta se non approdi a un buon porto
come quello che io ti ho proposto, e me non ti affidi e il mio discorso non comprendi.
Ora rispondimi e dimmi, perché indugi tanto tempo nel rispondermi? Non
rifiutare ciò che io ti ho proposto. Dimmi se mi sono spiegata in modo chiaro».
E, quando io ebbi ascoltato Ragione, che si era impegnata nell’allontanarmi dalla
regola d’Amore, che dirige il mondo, io le dissi: «Ragione, io ho un accordo forte
con Amore, e siamo decisamente concordi nel nostro patto, ed è stipulato a mio rischio
che io non sia più dalla tua parte.
La ragione è dannata, perché io ti ho maledetto ed fu deciso, secondo
accordo,dopo che io entrai nella comunità di Amore, Dio lo protegga, e lui
possieda per sempre me. Tu mi vuoi allontanare dall’amare e sostieni che Amore è
amaro: io lo trovai dolce e cortese, e dall’inizio alla fine,
mi piacque e piacerà, perché da esso ho grande gioia. Come vivrei allora io?
Senza Amore vive il malvagio che vive in questo mondo; senza Amore egli è privo
di ogni buona virtù e non può fare buone azioni; senza Amore è talmente grande la
sofferenza che, coloro in cui regna, invoglia di dirigersi direttamente al luogo in cui
Invidia ha sede.
Per questo io non ti credo, anche se tu dicessi il Credo, il Padrenostro e l’Ave Maria,
 così poco senno risiede in te.
Addio, poiché io mi volto, e torno a essere un amante cortese per narrare un’altra parte
di come ella è ben dotata di corpo e di membra, nel modo in cui a me appare».
I Capelli d’oro battuto appaiono, i quali mi hanno colpito, quelli che porta in testa,
dai quali io inizio. La sua pelle piacente non somiglia alla cera, anzi è fresca e bella, e per
questo il mio cuore si compiace di non essere mai degno di lei, tanto ha un aspetto
piacente.
La sua fronte e le ciglia mettono in ombra ogni altra bellezza. Tanto sono ben arcuate
 che i miei pensieri sono volti verso lei, la quale mi dà più gioia di ogni altra
ricchezza.
Nel suo sguardo dolce di nessuno
ha un giudizio malevolo  quando ella guarda in viso, tanto ha un aspetto
piacevole; e possiede una luminosità così chiara che toglie al sole la sua luce, lo eclissa e
lo accende, nello stesso modo in cui il sole fa con la luna.
Per questo io in quel pianeta ho riposto la mia speranza e con lei vivo tanto bene, che io
non voglio altro regno.
 La bocca e il naso e il mento ha più belli, e non dico il falso, anche a paragone di
Elena; ed ha una voce così melodiosa che nessuna pantera. Per questo io verso la
sua trappola per anatre mi dirigo in fede e dentro sono imprigionato; e mi ha così
ammaliato per cui io ne sono così coinvolto  che mai, dal mio racconto, mi
allontanerò.
Il suo collo e il petto tanto sono chiari, che davanti a Dio mi pare essere al giorno 
in cui io ho visto quella Dea.
Tanto è bianca e color del latte che mai non fu allattata nessuna di tal valore. A me ha
portato molti vantaggi :
ella mi ha indirizzato nel sapere tutto il diritto che Amore usa nella sua corte, in cui
non ci sono leggi semplici.
Mani e braccia sono affusolate e chi con lei si abbraccia non prova mai dolore né
ai reni né di mani: il suo nobile aspetto mette in buono stato chiunque la osserva.
Per questo il mio cuore si raffigura in lei notte e giorno, e vedo farsi il giorno pensando
a lei, poiché amore così ha predisposto ed io non ho richiesto a lui se potesse avere
fine, poiché vorrei amare senza termine.
E quando cammina, ciascuno ha invidia di lei per l’andatura gentile; e quando parla
alla gente tanto umilmente parla che sembra essere là una voce d’angelo.
La sua danza e il canto vale più di ogni canto di ogni sirena, poiché l’aria si fa
serena:quando la voce fa uscire, ogni nuvola scompare e l’aria rimane chiara.
Per questo il mio cuore ha ben chiaro di non cambiare mai lei per nessun prezzo; poiché
ella è di così gran pregio che io non troverei nessuna qualità migliore che mai la
eguagli, Amore, se Dio mi ha in grazia, lo considererebbe una follia, e sarei davvero folle
o peccatore nel caso in cui lo considerassi ferito.
Ma Amor ha ben fissamente nella mia mente affissa,
che io la vedo dipinta nel mio cuore, sia se dormo o veglio.
Mai assassino fu così vicino al Veglio, né mai il Prete a Dio, come io a servire
molte donne per le virtù che ella possedeva. E se io in lei trovo pietà o un assaggio
del suo amore sono soddisfatto, io sarò più contento, per il suo grande valore, più
che essere io il signore di Valenza.
Se Gelosia possiede la capacità di prendermi in suo possesso, il Dio d’amore mi dice il
falso; perché io ho ben presente ciò che io avrei in cambio se io lo servissi a modo.
In realtà c’è un percorso più breve; io non lo percorro, perché non ho possibilità
per quell’ingresso di poter entrar di un passo, Ricchezza sorveglia il passaggio, che non
fa buona carità a quelli che non la considerano importante.
Quindi io fui tanto saggio che io domandai, se potessi andare oltre. «Per nulla giri
attorno» mi disse, e con viso severo: «tu sei lontano da me, per questo ti vieto il
passaggio;
non perché tu sia stantio, ma perché tu non mi prendesti in considerazione al
contrario, mi contrastasti: e io ognuno respingo di coloro che di me si schifano.
Vai per la tua strada e guadagna molto perché io so bene, chi va a caccia, è conveniente
che prenda un animale.
Se lasci che Venere intraprenda la guerra contro Gelosia, nota per essere gelida,
conviene che ella si arrenda, e che ella ti renda il compenso del tuo servizio, senza
pagare un pegno.
Ma da subito ricorda, se mai ti accorderai con me, porta oro e argento: io ti aprirò
la porta, senza che tu paghi nulla. In tal modo avrai ostile la malvagia Folle-Larghezza,
che svuoterà la borsa e otterrà grande bottino nelle camere e nella cucina, nel
guardaroba e per la cella.
Povertà è la sua ancella: da quella è conveniente che ti guardi che ti porti via i panni,
 e le tue calze buone, quelle che non hai ancora indossate, la camicia e i pantaloni,
se tu con lei entri in relazione.
E devi essere a me dedito, e mostrare buona volontà di avere la mia benevolenza;
Fu figlia di Cuor-Fallito per Dio, guarda che se tu cadrai in errore non sia per
ciò che io ti ho detto!
 poiché Povertà è insomma, di ogni dolore la somma. Ancora non ti ho nominato
un suo figliolo famoso: l’uomo lo chiama Rubare: chi da lui non si guarda, egli
porta alle forche, là dove non c’è nulla fuorché la scala da salire, dove ogni bene gli vien
tolto,  e danza a suono del vento, senza mai avere un riparo.
Ora ti ho recitato il discorso, credo bene che tu sappia il modo, poiché io te lo mostrato
con calma.
 Se mai giungerai per il mio vantaggio, considera di essere un maestrodi ciò che io ti
insegno; affinché Povertà mai sia tua serva né mai ti serva, che il suo servizio è
malvagio, e giustamente può dire: «sono rovinato» colui che ella spoglia o scalza, poiché
lo priva di ogni bene, e lo porta al punto in cui a vederlo sembra ferito. E gli amici
e i parenti non si mostrano più a lui: ciascuno gli volta le spalle e ciascuno se ne
allontana.
Poiché Amore mi ha vinto, o perchè mi consideri pazzo, Ragione, la quale amo poco,
mai, se a Dio piace, all’amo che ella ha lanciato io non abbocco.
Amore mi ha cinto con l’uncino con il quale vuole che io capisca se voglio essere suo
amico. E dice, se io tiro di balestra con una balestra non sua, o se io credo a
Ragione ad una delle sue argomentazioni, che ella mi espone o mi stuzzica o se io metto
da parte ricchezza per guadagnare, o se io voglio guardare, se non a lui, a ciò che
ho, di lui non tenga conto; allora mi getta via con violenza,  e dice che io nella sua
compagnia io non prenda mai compenso, né per lira né per soldo che io non gli abbia
donato in precedenza.
Amore vuole questi doni: corpo, beni e anima, e con colui con cui si mette in
relazione glieli dà sicuramente (e chi altro mette in dubbio, dice il falso), e solo lui per
ricompensa vuole che metta uomo nel tesoriere.
E chi appartiene a lui, vuole che sia ben educato di ogni buona maniera che incrementa
ogni bellezza. Come chi soddisfa un debito dovuto, lui salda ciò che promette.
Vuole che sia privo d’orgoglio colui che ha fatto voto di non amarti mai
 se non ti occupi di difenderti dall’orgoglio; poiché commette gran peccato colui
che ha il difetto dell’orgoglio.
Cortese, franco e prode è necessario che sia e molti saluti, doni e rendite: se a
questo tu ti dedichi, sarai in grazia ad Amore, e lui ti ripagherà.
E se sei forte e attento, presta attenzione quando sei a cavallo di spronare
gentilmente cosicché la gente ti osservi attentamente per piacere.
Non ti addormentare il mattino in qualche angolo della strada.
Se tu conosci qualche canto, non ti sia un peso cantare tanto quanto pesa un cantare al
fine che senta la melodia colei che il tuo cuore ama.
Se sai giocare con la lancia, prendila e scagliala, corri, sali e salta, perché esalta molto la
gente: fai qualcosa che doni loro e che li ponga in alta considerazione.
Belle cose a non finire, secondo le tue possibilità, vesti, fresche e nuove, affinché
ne oda notizie l’amore, che tu hai più a cuore di quanto il Sultano aveva il Cairo.
E se esse sono di lana, non ti prenda l’affanno di disegnare gli ornamenti.
Scarpette e calze nuove è necessario che da subito indossi; mantieni elegante la persona;
 e nessuna maldicenza sia diffusa dalla tua bocca, ma ogni persona pregia e loda.
Servi e onora le donne, poiché guadagna onore chi si impegna in questo. Se il
diavolo tenta qualcuno a parlare in modo disdicevole, devi dirgli che si zittisca. Che tu
sia ragionevole; e dall’altro lato, non fare a pezzi il cuore:riponi tutto in quel luogo
dove tu consenti; poiché si allontana d’Amore chi ha diviso il suo cuore perché
non ha uno scopo leale chi si muove come l’alfiere; ma solo con questi si accorda chi
lungo il suo cammino prosegue dritto.
Il mio discorso ancora non ha fine perché a un amico nobile chiedi, conviene che
te ne ricordi, che metta cuore e corpo per te, se avessi bisogno, affinché per ogni tua
necessità ti sia fedele e onesto.
Ma fede che dono a San Giusto!
Sono seminati diradati, i buoni amici reali. Ma se trovi il perfetto, più ricco del
Prefetto sarai in sua compagnia; e se ha una bella donna, la tua lo sarà sicuramente di più
poiché Venere non si preoccupa di fare ciò che permetta di conquistare a colui che
è tratto d’amore.
Sollecita loro più il fatto, né per il suono di sveglia, né per il servizio che compie, non lo
guarda dritto in faccia.
