Vanni Fucci fa il segno delle fiche a Dio
Alla fine delle sue parole il ladro alzò le mani fa-cendo il segno delle fiche e gridando:
«Prendi, o Dio, poiché le rivolgo a te!»
Da quel momento in poi le serpi mi furono amiche, perché una gli si avvolse intorno al collo come se dicesse:
«Non voglio che tu parli di più!»
Un’altra lo avvolse intorno alle braccia, facendo più spire e congiungendo capo e coda sul ventre, tanto che non poteva fare più alcun movimento.
Ahimè, o Pistoia, o Pistoia, perché non decidi di in-cenerirti e di scomparire nel nulla, poiché con le tue malefatte superi i tuoi progenitori?
In tutti i cerchi oscuri dell’inferno non vidi uno spi-rito tanto superbo contro Dio, neppure quello che cadde giù dalle mura di Tebe (=Capanèo).
Poi il dannato fuggì via senza dire altro.
Il centauro Caco
Io vidi arrivare subito un centauro furioso che lo chiamava:
«Dov’è, dov’è quell’empio?»
Io non credo che la Maremma abbia tante bisce quante egli ne aveva su per la groppa, fino al punto in cui inizia il nostro volto. Sulle spalle, dietro la nuca, con le ali aperte era appollaiato un drago, che bruciava tutto ciò che incontrava.
Il mio maestro disse:
«Costui è Caco, e sotto la rupe del colle Aventino fece spesso un lago di sangue uccidendo viandanti. Non va lungo la riva con gli altri fratelli centauri per un furto che con la frode fece ai danni della grande mandria di Ercole, quando la ebbe a portata di ma-no. Perciò le sue azioni delittuose cessarono sotto la mazza di Ercole, che forse gli diede cento colpi ma egli non sentì il decimo».
La trasformazione di Cianfa Donati e di Agnolo Brunelleschi
Mentre parlava così e il centauro si allontanava, tre spiriti vennero sotto di noi. Nessuno di noi due se ne accorse, se non quando gridarono:
«Voi chi siete?»
Perciò interrompemmo il discorso e prestammo loro attenzione. Io non li riconoscevo, ma poi accadde, come di solito accade per caso, che un dannato do-vette chiamare l’altro per nome, dicendo:
«Dove sarà rimasto Cianfa Donati?»
Perciò io mi posi l’indice dritto sulle labbra, affin-ché il mio maestro stesse attento. Se ora, o lettore, tu sei lento a credere ciò che dirò, non ci sarà da me-ravigliarsi, poiché ci credo a fatica io che lo vidi.
Mentre tenevo gli occhi puntati su di loro, un lucer-tolone a sei piedi (=Cianfa Donati) si lanciò addosso ad uno di loro (=Agnolo Brunelleschi) e lo avvolse completamente nelle sue spire. Con i piedi centrali gli avvolse la pancia, con i piedi anteriori gli prese le braccia. Poi gli addentò l’una e l’altra guancia. Distese i piedi posteriori sulle cosce, gli mise la co-da tra l’una e l’altra e la fece salire su per le reni. L’edera non si abbarbicò mai a un albero come l’or-ribile serpente avviticchiò le sue membra a quelle del dannato. Poi si incollarono l’uno all’altro, come se fossero stati di cera fusa, e mischiarono il loro co-lore. Né l’uno né l’altro appariva più quello che era prima, proprio come, per una carta bianca, dalla fiamma procede verso l’alto un colore bruno che non è ancora nero e non è più bianco. Gli altri due guar-davano e ognuno gridava:
«Ahimè, o Agnolo Brunelleschi, come ti trasformi! Vedi che ormai non sei né due individui né uno!»
Le due teste erano diventate una sola, quando ci ap-parvero le due figure mescolate in una faccia, dove i due volti si erano fusi. Le quattro membra si fecero due braccia. Le cosce, le gambe, il ventre e il petto divennero membra che non si furono mai viste. Ogni aspetto iniziale era ormai cancellato: l’orribile im-magine assomigliava a tutti e due e a nessuno dei due. E con questo aspetto se ne andò a passo lento.
La trasformazione di Buoso Donati e di Francesco de’ Cavalcanti
Il ramarro sotto la grande sferza della canicola appa-re un fulmine, se attraversa la via per cambiar siepe. Con la stessa velocità si muoveva un lucertolone (=Francesco Guercio de’ Cavalcanti) che veniva verso il ventre degli altri due (=Buoso Donati e Puccio Sciancato), acceso d’ira, livido e nero come un granello di pepe. Ad uno di loro (=Buoso Donati) morse quella parte (=l’ombelico) da dove appena concepiti riceviamo il nostro alimento. Poi cadde giù disteso a terra davanti al lucertolone. Il dannato appena morso lo guardò senza dire parola, anzi, te-nendo i piedi fermi, sbadigliava come se fosse assa-lito dal sonno o dalla febbre. Egli guardava il lucer-tolone e quello guardava lui. Entrambi emettevano fumo, uno per la ferita, l’altro per la bocca, e il fu-mo si mescolava.
Taccia Lucano là dove scrive dell’infelice Sabello e di Nasidio, divenuti polvere, e si prepari ad ascolta-re quel che ora io scrivo. Taccia Ovidio di Cadmo e di Aretusa, poiché io non lo invidio di certo, se nei suoi versi trasforma il primo in serpente e la seconda in fonte, perché egli non tramutò mai due esseri (=un uomo e un serpente) disposti uno di fronte all’altro, così che ambedue le forme fossero pronte a cambiare la loro materia.
I due esseri si trasformarono all’unisono in modo ta-le che il lucertolone divise la coda in due, e l’uomo unì fra loro i piedi. Le gambe e le cosce si unirono in modo tale che in poco tempo non vi era più alcun segno di giuntura che apparisse. La coda divisa in due prendeva l’aspetto che si perdeva, la pelle dell’uno si faceva molle e quella dell’altro si indu-riva. Io vidi l’uomo ritirare le braccia nelle ascelle, e le due zampe dell’animale, che erano corte, allun-garsi tanto quanto le braccia si accorciavano. Poi le zampe posteriori del lucertolone, attorcigliate in-sieme, divennero il membro che l’uomo nasconde, e l’infelice aveva il suo diviso in due parti. Mentre il fumo copriva entrambi con un nuovo colore, il pelo
5 9
cresceva su uno e cadeva all’altro. Uno (=Francesco Guercio de’ Cavalcanti) si alzò in piedi, l’altro (=Buoso Donati) cadde a terra, però non smisero di fissarsi con gli occhi maligni, sotto i quali ognuno cambiava il proprio muso. L’essere che si era alzato in piedi ritirò il muso verso le tempie, e dalla mate-ria in eccesso che venne da lì uscirono le orecchie sulle gote che ne erano prive. Ciò che di quella ma-teria in eccesso non si ritirò e rimase, formò il naso su quella faccia e ingrossò le labbra quanto era con-veniente. L’essere a terra cacciò fuori il muso e riti-rò le orecchie nella testa, come la lumaca fa con le corna. E la lingua, che prima aveva unita e pronta a parlare, si divise in due, e quella biforcuta dell’altro si unì. E, da ultimo, il fumo cessò di uscire dalla bocca e dalla ferita. L’anima che era divenuta bestia fuggì via per la bolgia sibilando, l’altro dannato lo seguì parlando e sputando.
Poi gli rivolse le spalle appena formate e disse:
«Io voglio che Buoso Donati, come ho fatto io, corra carponi per questo luogo!»
Così io vidi i ladri della settima bolgia mutarsi e tramutarsi. E qui mi scuso per la novità della mate-ria trattata, se la mia penna è un po’ approssimativa. E, anche se i miei occhi erano alquanto confusi e il mio animo smarrito, quei due non poterono fuggire via tanto occultati che io non riconoscessi bene Puc-cio Sciancato. Era il solo, dei tre compagni che era-no venuti prima, a non essersi trasformato. L’altro era Francesco Guercio, che voi, o abitanti di Gavil-le, rimpiangete di aver ucciso.