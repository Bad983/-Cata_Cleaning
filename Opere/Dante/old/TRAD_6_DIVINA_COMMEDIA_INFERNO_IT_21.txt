La visione della quinta bolgia
Così di ponte in ponte, parlando di molte altre cose che la mia opera non cura di cantare, scendemmo nella quinta bolgia. Eravamo sul culmine del ponte, quando ci fermammo per vedere la bolgia sottostan-te di Malebolge e udire i nuovi e inutili pianti. La vidi mirabilmente oscura. Come d’inverno nell’arsenale di Venezia si fa bollire la pece tenace per riparare le imbarcazioni danneggiate, che non possono navigare (invece di navigare c’è chi costrui-sce una nuova barca e chi ristoppa i fianchi a quella che fece più viaggi; chi rafforza la prua e chi la poppa; altri fa remi e altri prepara le corde; chi rat-toppa la vela più piccola e quella più grande); allo stesso modo, non a causa del fuoco, ma a causa dell’arte divina, ribolliva laggiù una pece spessa, che rendeva appiccicosa la riva da ogni parte.
Io vedevo la pece, ma non vedevo in essa nient’altro che le bolle che il calore sollevava, vedevo che si gonfiava tutta e poi cadeva giù di nuovo compatta.
Uno degli anziani di Santa Zita
Mentre io guardavo laggiù con gli occhi fissi, la mia guida, dicendo “Stai attento, stai attento!”, mi trasse a sé dal luogo in cui mi trovavo. Allora mi volsi in-dietro come l’uomo che indugia a vedere quel che gli conviene fuggire e a cui l’improvvisa paura to-glie le forze, e che, pur guardando, non rimanda la partenza. E vidi dietro a noi un diavolo nero venire di corsa su per il ponte. Ahi, quanto era feroce nell’aspetto e quanto mi pareva crudele nell’atteg-giamento, con le ali aperte e leggero sopra i piedi! Un peccatore con ambedue le anche gravava sul suo omero, che era arcuato e superbo, ed egli lo teneva ghermito per i garretti dei piedi. Dal nostro ponte disse:
«O Malebranche, ecco uno degli anziani di Santa Zita! Mettetelo sotto la pece, che io torno di nuovo in quella terra di Lucca, che ne è ben fornita: lì ogni uomo è barattiere, fuorché Bonturo (=il demonio è sarcastico verso il dannato). Lì per i denari il no di-venta sì».
Lo buttò giù nel fondo, poi ritornò indietro per il ponte fatto di roccia: non ci fu mai un mastino sciol-to dalla catena che avesse tanta fretta ad inseguire un ladro. Quello cadde a tuffo, poi ritornò su, tutto imbrattato. Ma i demoni, che erano sotto l’arco del ponte, gridarono:
«Qui non si mostra il Santo Volto: qui si nuota in modo ben diverso che nel fiume Serchio! Perciò, se non vuoi provare i nostri uncini, non stare a galla sopra la pece!»
Poi lo addentarono con più di cento raffi, e dissero:
«Qui tu balli al coperto sotto la pece; così, se ti rie-sce, arraffi di nascosto!»
Non diversamente dal demonio i cuochi ai loro aiu-tanti fanno immergere in mezzo alla caldaia la carne con gli uncini, per evitare che galleggi.
Virgilio e i diavoli di Malebranche
Il buon maestro:
«È meglio che tu nasconda la tua presenza» mi dis-se, «perciò acquàttati giù dietro una roccia, che ti faccia da schermo. E non temere, per nessuna offesa che mi sia fatta. So già come comportarmi, perché anche in un’altra occasione ebbi uno scontro con lo-ro».
Poi passò dall’altro capo del ponte; e, come giunse sulla riva della sesta bolgia, si fece forza per assu-mere un aspetto sicuro di sé. Con quel furore e con quella tempesta di latrati con cui i cani si precipita-no addosso al poverello che sùbito chiede l’elemosina lì dove si è fermato, i diavoli uscirono sotto il ponticello, e volsero contro di lui tutti gli uncini. Ma egli gridò:
«Nessuno di voi tradisca la parola data! Prima che il vostro uncino mi pigli, venga avanti uno di voi per ascoltarmi. Poi decidete se uncinarmi!»
Tutti gridarono:
«Vada Malacoda!»
Allora uno di loro si mosse, mentre gli altri stettero fermi, e venne da lui dicendo:
«Che ci guadagna costui a parlare?»
«Credi tu, o Malacoda, di essere venuto a vedermi qui» disse il mio maestro, «dove sono al sicuro da tutti i vostri ostacoli, senza il volere divino e le cir-costanze favorevoli? Làsciaci andare, perché in cie-lo si vuole che io mostri ad altri questo cammino selvaggio…»
A queste parole Malacoda perse l’atteggiamento baldanzoso, tanto che lasciò cadere l’uncino per ter-ra, e disse agli altri:
«Non colpitelo!»
E la mia guida a me:
«Tu, che te ne stai quatto quatto tra le rocce scheg-giate del ponte, avvicìnati ora a me senza alcun ti-more!»
Perciò io mi mossi e sùbito lo raggiunsi. I diavoli però si fecero tutti avanti, tanto che io temetti che non mantenessero il patto. Così io vidi una volta pieni di paura i soldati che dopo la resa uscivano dal castello di Caprona, vedendosi circondati da tanti nemici. Io mi accostai con tutta la persona al fianco della mia guida, e non distoglievo gli occhi dal loro viso che non prometteva niente di buono. Essi chi-navano gli uncini, mentre si dicevano l’uno all’altro:
«Vuoi che lo tocchi sul groppone?»
E rispondevano:
«Sì, fàglielo assaggiare!»
Ma quel demonio, che teneva discorso con la mia guida, si volse in tutta fretta, e disse:
«Sta’ fermo, sta’ fermo, Scarmiglione!»
Malacoda indica la strada
Poi disse a noi:
«Non si può andare più oltre per questo ponte, per-ché giace tutto spezzato in fondo alla sesta bolgia. Se volete ugualmente proseguire, andate su per que-sta parete rocciosa. Non lontano è un altro scoglio che fa da strada. Ieri, cinque ore più tardi di quest’ora, son passati 1.266 anni da quando qui la via fu interrotta. Io sto mandando verso quel luogo
5 1
alcuni dei miei compagni per controllare se qualcu-no affiora dalla pece. Andate con loro, che non si comporteranno male».
Barbariccia organizza la spedizione
«Venite avanti, Alichino, e Calcabrina» cominciò a dire, «e tu, Cagnazzo. Barbariccia guida il gruppo. Venga pure Libicocco e Draghignazzo, Ciriatto zan-nalesta, Graffiacane, Farfarello e Rubicante il paz-zo. Cercate intorno alle panie bollenti. Non impor-tunate costoro fino all’altro ponte, che collega tutto intero le due bolge».
«Ohimè, o maestro, che è quel che vedo?» dissi. «Deh, andiamocene da soli senza la scorta, se tu co-nosci la strada, perché io da me non la voglio. Se sei così accorto come sei di solito, non vedi che digri-gnano i denti e che con le ciglia minacciano dolo-ri?»
Ed egli a me:
«Non voglio che tu abbia paura: làsciali pure digri-gnare a loro piacimento. Lo fanno per intimorire i dannati messi a lessare nella pece…»
Svoltammo per l’argine sinistro; ma prima ciascun diavolo aveva stretto la lingua con i denti, verso il loro comandante, per cenno che erano pronti alla partenza.
Ed egli aveva del culo fatto trombetta.