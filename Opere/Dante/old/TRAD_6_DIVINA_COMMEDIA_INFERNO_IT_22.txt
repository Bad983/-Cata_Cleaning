La scorta dei Malebranche
Io vidi in altre occasioni dei cavalieri mettersi in marcia, attaccare battaglia e sfilare in parata, e tal-volta darsi anche alla fuga. Vidi cavalieri cavalcare per la vostra terra, o aretini, e vidi fare incursioni, combattere ai tornei e correre la giostra ora al suono delle trombe, ora a quello delle campane, ora al suono dei tamburi e ora ai segnali dai castelli, ora al suono di strumenti nostrani e ora a quello di stru-menti stranieri. Ma non vidi mai cavalieri né fanti muoversi al suono di un così bizzarro strumento a fiato, né una nave partire per un segnale simile ve-nuto da terra o dal cielo.
Noi andavamo con i dieci diavoli. Ahi, che feroce compagnia! Ma in chiesa si va con i santi e in taver-na con i ghiottoni. La mia attenzione era rivolta sol-tanto alla pece, per vedere tutto il contenuto della bolgia e tutta la gente (=i barattieri) che vi era bru-ciata dentro. Come i delfini, quando con l’arco della schiena segnalano ai marinai di prepararsi a salvare la loro nave dalla tempesta in arrivo; così talvolta, per alleviare la loro pena, alcuni peccatori mostra-vano il dorso fuori della pece e poi si immergevano più veloci di un fulmine. E, come i ranocchi stanno sull’acqua di un fosso con il muso fuori e celano le zampe e il resto del corpo, così stavano i peccatori da ogni parte. Ma, non appena si avvicinava Barba-riccia, si ritiravano sotto la pece bollente.
Ciàmpolo di Navarra
Io vidi, e ancora il mio cuore prova raccapriccio, un dannato che esitava, come quando una rana rimane in superficie e un’altra s’immerge. Graffiacane, che gli era proprio di fronte, lo uncinò per i capelli im-pegolati e lo tirò su come se fosse una lontra. Io sa-pevo già il nome di tutti i demoni, perché li avevo annotati quando furono scelti, e feci attenzione quando furono chiamati. I maledetti gridavano tutti insieme:
«O Rubicante, méttigli gli unghioni addosso e scuo-ialooo!»
Ed io:
«O maestro mio, se puoi, cerca di sapere chi è lo sventurato che è caduto nelle mani dei suoi avversa-ri. »
Il mio maestro gli si avvicinò di lato e gli domandò da dove venisse. Quello rispose:
«Io sono Ciàmpolo e nacqui nel regno di Navarra. Mia madre mi mise al servizio di un signore. Mi a-veva generato con un ribaldo che scialacquò le sue ricchezze e poi si uccise. Fui servitore del buon re Tebaldo II di Champagne. Qui mi misi a fare barat-teria, di cui sconto la pena in questa pece bollente».
E Ciriatto, a cui da ogni lato della bocca usciva una zanna come a un cinghiale, gli fece sentire come una sola zanna lacerava le carni. Il dannato era come un topo finito tra gatte malvage, ma Barbariccia lo strinse con le braccia, dicendo:
«State lontani, mentre lo stringo da dietro!»
Poi si rivolse al mio maestro, dicendogli:
«Domandagli ancora, se desideri sapere altro da lui, prima che un altro diavolo lo faccia a pezzi!»
I compagni di Ciàmpolo: frate Romita e Michele Zanche
Allora la mia guida:
«Ora dimmi, tra gli altri dannati sotto la pece cono-sci qualcuno che sia italiano?»
E quello:
«Io mi separai poco fa da uno che veniva da un pae-se vicino (=la Sardegna). Vorrei essere ancora con lui coperto dalla pece, perché così non temerei né gli artigli né gli uncini dei Malebranche!»
E Libicocco:
«Abbiamo pazientato troppo!»
Lo prese per il braccio con l’uncino, lo stracciò e gli portò via un brandello di carne. Anche Draghignaz-zo lo volle uncinare giù, sulle gambe, ma il loro ca-po li guardò tutti con un’occhiata severa. Quando essi si furono un po’ calmati, la mia guida domandò senza indugio al dannato, che ancora guardava la sua ferita:
«Chi fu colui dal quale dici che ti sei malamente se-parato per venire a riva?»
Ed egli rispose:
«Fu frate Gomita, quello della Gallura, ricettacolo di ogni frode, che ebbe in mano i nemici del suo si-gnore (=Nino Visconti), e con loro si comportò in modo che ciascuno fu contento. Prese danari da essi e li liberò facilmente, così come racconta. E negli altri incarichi fu barattiere non piccolo, ma grande. Di solito sta con lui messer Michele Zanche di Lo-gudoro. Le loro lingue non si stancano mai di parla-re della Sardegna. Ahimè, vedete il diavolo che di-grigna i denti… Io direi altro, ma temo che quello sia pronto a grattarmi la rogna!»
E il gran capo Barbariccia, rivolto a Farfarello che stralunava gli occhi per colpire, disse:
«Fàtti più in là, uccello del malaugurio!»
Ciàmpolo sfugge ai Malebranche
Poi il dannato, spaurito, ricominciò:
«Se voi volete vedere o udire toscani o lombardi, io li farò venire. Ma i Malebranche devono stare un po’ indietro, così i dannati non temono le loro puni-zioni. Ed io, restando in questo stesso luogo, in cambio di uno solo come me ne farò venire sette, quando fischierò, come siamo soliti fare quando qualcuno affiora dalla pece».
A quelle parole Cagnazzo alzò il muso, scrollò il capo e disse:
«Si sente la malizia che egli ha pensato per gettarsi sotto la pece!»
Allora il dannato, che conosceva inganni in gran quantità, rispose:
«Sarei più malizioso, se procurassi ai miei compagni maggiori tormenti!»
Alichino intervenne e, contro i dubbi degli altri de-moni, gli disse:
«Se tu tenti di immergerti, io non ti inseguirò cor-rendo, ma volando sopra la pece. Noi lasceremo il culmine di quest’argine e ci nasconderemo dietro
5 3
l’argine opposto, così vedremo se tu da solo vali più di tutti noi!»
O lettore, adesso ascolterai una nuova farsa: ogni diavolo rivolse lo sguardo all’argine opposto, per primo Cagnazzo, che era più restio a farlo.
I diavoli si azzuffano e i poeti si allonta-nano
Il navarrese colse bene il momento propizio, puntò i piedi a terra e di colpo saltò e si liberò dalla stretta del loro capo Barbariccia. Ciascuno di loro si dolse per l’inganno, ma soprattutto Alichino che l’aveva provocato. Perciò si mosse e gridò al dannato:
«Adesso ti prendo!»
Ma gli valse poco, perché le ali non poterono vince-re la paura del barattiere: quello si immerse nella pece, l’altro drizzò il petto in alto, continuando a volare. Come fa l’anitra di colpo, quando il falcone si avvicina: essa si tuffa in acqua e il rapace ritorna in aria indispettito e scornato. Calcabrina, adirato per la beffa, lo inseguì volando e desiderò che il dannato scappasse per azzuffarsi. Non appena il ba-rattiere scomparve nella pece, rivolse gli artigli con-tro il suo compagno e si avvinghiarono sopra il fos-sato. Ma l’altro, come uno sparviero minaccioso, fu pronto ad artigliarlo per bene. Così ambedue cadde-ro in mezzo allo stagno bollente. Il caldo li fece su-bito dividere, ma non poterono sollevarsi in volo, perché avevano le ali imbrattate di pece. Barbaric-cia, avvilito come tutti gli altri diavoli, ne fece vola-re quattro sull’altro argine con tutti gli uncini. Quel-li discesero rapidamente da un lato e dall’altro per tornare al loro posto. Poi porsero gli uncini ai due compagni caduti nella pece, che si erano già cotti sotto la superficie.
Noi li lasciammo lì così impacciati.