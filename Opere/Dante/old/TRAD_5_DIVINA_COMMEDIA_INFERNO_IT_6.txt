Cerchio III, i golosi, tarda sera di venerdì santo 8 aprile 1300 
Cèrbero e i golosi 
Quando ripresi i sensi, che avevo perduto davanti al pianto dei due cognati, che mi aveva tutto riempito di tristezza, nuovi tormenti e nuovi tormentati mi vedo intorno, dovunque mi muova, mi volga e fissi gli occhi. 
Sono disceso nel terzo cerchio, quello della pioggia eterna, maledetta, fredda e fitta, che non cambia mai ritmo né qualità. Grandine grossa, acqua sporca e neve si riversano per l’aria tenebrosa. Puzza la ter-ra, che riceve tutto questo. Cèrbero, fiera mostruosa e crudele, con tre gole latra come un cane sopra la gente, che qui è immersa nel fango. Ha gli occhi ros-si di sangue, la barba unta e nera, il ventre largo, le mani unghiate. Graffia, scortica e squarta gli spiriti, che la pioggia fa urlare come cani. Con un lato del corpo quegli infelici scellerati cercano di fare schermo all’altro lato e si voltano spesso per ridurre i tormenti. Quando ci vide, Cèrbero, il grande verme ripugnante, aprì le bocche e ci mostrò le zanne: non aveva parte del corpo che tenesse ferma. La mia guida stese le mani, prese due pugni di terra e li get-tò dentro a quelle gole fameliche. Come quel cane che, abbaiando, agogna il pasto e si quieta dopo che lo morde, perché brama e si affatica soltanto a divo-rarlo, così si fecero quelle facce sudice del demonio Cèrbero, che stordisce a tal punto quelle anime, che esse vorrebbero essere sorde. 
Ciacco e la compassione di Dante 
Noi passavamo, calpestando le ombre, che erano fiaccate dalla pioggia insistente, e ponevamo i piedi sopra i loro corpi vani, che sembravano corpi veri. Giacevano tutte per terra, tranne una, che si levò a sedere, non appena ci vide passare davanti: 
«O tu che sei condotto per questo inferno» mi disse, «riconόscimi, se puoi. Tu nascesti prima che io fossi morto!» 
Ed io a lei: 
«L’angoscia, che ti àltera i lineamenti, forse ti leva dalla mia memoria, perché mi pare di non averti mai visto. Ma dimmi chi sei tu, che sei disteso in un luo-go così doloroso e sottoposto a una tale pena, che è superata da altre, ma che è spiacevole come nessu-na…» 
Ed egli a me: 
«La tua città, che è così piena d’invidia da far tra-boccare il sacco, mi ebbe con sé nella vita serena. Voi cittadini mi chiamaste Ciacco e, come tu vedi, ora per la dannosa colpa della gola mi fiacco sotto la pioggia. Io non sono però l’unica anima trista, per-ché tutte queste anime subiscono la stessa pena per la stessa colpa». 
E tacque. 
Tre domande sul futuro di Firenze 
Io gli risposi: 
«O Ciacco, il tuo affanno mi pesa a tal punto, che mi fa piangere. Ma dimmi, se lo sai, a quale conclu-sione verranno i cittadini della città divisa dalle fa-zioni; dimmi se vi è qualcuno di giusto; e dimmi per quale motivo è dilaniata da tante discordie!» 
Ed egli a me: 
«Dopo un lungo contrasto le due fazioni verranno a scontri sanguinosi e la parte proveniente dal contado (=i guelfi bianchi, capeggiati dai Cerchi) caccerà l’altra (=i guelfi neri capeggiati dai Donati), che su-birà molte violenze. Nel giro di tre anni però la par-te bianca cadrà e la parte nera prenderà il soprav-vento con l’aiuto di un tale (=papa Bonifacio VIII), che ora si barcamena. Per molto tempo quest’ultima avrà il predominio e terrà l’altra sotto gravi pesi, per quanto questa pianga o si sdegni. Giusti son due e non sono ascoltati: la superbia, l’invidia e l’avarizia sono le tre scintille che hanno acceso i cuori». 
Qui pose fine alle parole che invitavano al pianto. Ed io a lui: 
«Voglio che tu mi dica ancora qualcos’altro, voglio che tu mi dia altre notizie! Farinata e il Tegghiaio, che furono così onorati, Jacopo Rusticucci, Arrigo Fifanti e il Mosca e gli altri, che operarono per il bene della città, dimmi dove sono e fa’ che lo cono-sca, perché provo un gran desiderio di sapere se il cielo li consola o l’inferno li amareggia…» 
Ed egli: 
«Essi sono fra le anime più nere: colpe diverse li trascinano giù nel fondo. Se scendi ancora, li potrai vedere. Ma, quando sarai nel dolce mondo, ti prego di richiamarmi alla memoria dei vivi. Non ti dico niente di più e non ti rispondo altro!» 
Allora piegò di sbieco gli occhi rivolti verso di me, mi guardò un poco, poi chinò la testa e, con essa, cadde nel fango come gli altri dannati. 
La condizione dei dannati dopo il giudizio finale 
La guida mi disse: 
«Non si alzerà più dal sonno, prima del suono della tromba dell’angelo che annunzia il giudizio univer-sale, quando verrà Cristo, il nemico dei malvagi. Al-lora ciascuno troverà la sua tomba trista, riprenderà la sua carne e il suo aspetto, e udrà la sentenza fina-le di Dio, la quale echeggerà in eterno!» 
A passi lenti attraversammo quella sozza mescolan-za fatta di ombre e di pioggia, ragionando un po’ della vita futura. Io dissi: 
«O maestro, dopo il giudizio universale questi tor-menti cresceranno, diventeranno minori o resteranno così cocenti?» 
Ed egli a me: 
«Ritorna con il pensiero alla scienza di Aristotele, che hai fatto tua. Essa insegna che, quanto più una cosa è perfetta, tanto più sente il bene e, ugualmen-te, il dolore. Sebbene non possa raggiungere mai la vera perfezione, che sta nella comunione con Dio, questa gente maledetta si avvicina maggiormente alla perfezione dopo il giudizio universale, quando il corpo è riunito all’anima, piuttosto che prima». 
Noi percorremmo quella strada circolare parlando molto di più di quanto riferisco. Venimmo al punto 1 9 

in cui si scende nel cerchio sottostante. Qui trovam-mo Pluto, il grande nemico degli uomini. 