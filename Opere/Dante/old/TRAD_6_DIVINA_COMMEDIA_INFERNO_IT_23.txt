Dante teme che i Malebranche li insegua-no
Taciti, soli e senza compagnia, ce ne andavamo uno davanti, l’altro dietro, come i frati minori vanno per strada. La rissa tra i diavoli appena scoppiata mi fa-ceva pensare alla favola di Esopo che parla della ra-na e del topo. E non sono uguali le parole “mo” e “issa”, cioè “adesso”, più di quanto un esempio fa con l’altro, se si accoppiano con la mente attenta l’inizio e la fine della favola e della rissa dei diavo-li. E come un pensiero nasce all’improvviso da un altro, così da quello nacque poi un altro pensiero che raddoppiò la prima paura.
Io pensavo così:
«Per causa nostra i diavoli sono stati scherniti con danno e beffa e credo proprio che si siano davvero infuriati. Se l’ira si aggiunge alla malvagità, essi ci verranno dietro più crudeli del cane contro la lepre che azzanna…»
Ormai mi sentivo rizzare tutti i peli dalla paura e mi voltavo indietro con ansia, quando io dissi:
«O maestro, se non nascondi te e me immediatamen-te, io ho paura dei Malebranche. Noi li abbiamo già alle spalle ed io li immagino al punto che già li sen-to!»
Ed egli:
«Se io fossi uno specchio, mostrerei l’immagine del tuo corpo con la stessa rapidità con cui mostrerei l’immagine dei tuoi pensieri. Proprio ora leggevo i tuoi pensieri e li vedevo del tutto simili ai miei, per-ciò con entrambi giunsi alla stessa conclusione. Se la sponda di destra declina così dolcemente che noi possiamo scendere nell’altra bolgia, noi sfuggiremo alla caccia che tu immagini».
L’arrivo dei Malebranche
Non ebbe il tempo di completare il ragionamento, perché io vidi i Malebranche venire ad ali spiegate non molto lontano, per volerci catturare. La mia guida mi afferrò subito, come la madre che è sve-gliata da rumore e vede le fiamme accese vicino a sé, prende il figlio e fugge senza fermarsi, preoccu-pandosi più di lui che di se stessa, anche se veste soltanto una camicia. E giù dalla cima dell’argine roccioso si lasciò cadere supino lungo la roccia del pendio, che chiude l’altra bolgia da uno dei due lati. L’acqua non corse mai tanto veloce lungo un con-dotto per far girare la ruota di un mulino di terra, quando essa è più vicina alle pale dove è più veloce, come il mio maestro scese lungo quell’argine, por-tando me sopra il suo petto come se fossi suo figlio, non come fossi suo compagno. Non appena i suoi piedi toccarono il fondo della bolgia, i diavoli giun-sero sull’argine sopra di noi, ma a quel punto non c’era motivo di temerli, perché la Provvidenza divi-na, che li volle porre come custodi della quinta bol-gia, vietò a tutti di potersi allontanare da essa.
Gli ipocriti
Laggiù trovammo una gente dipinta (=gli ipocriti) che andava in tondo con passi assai lenti. Piangeva-no e avevano l’aspetto di chi è sopraffatto dalla stanchezza. Indossavano cappe che avevano i cap-pucci abbassati davanti agli occhi e che erano simili a quelle che a Cluny i monaci confezionano per sé. Di fuori sono dorate, tanto che abbagliano, ma den-tro sono tutte di piombo. E sono tanto pesanti che, in confronto, quelle che Federico II metteva ai traditori erano leggere come la paglia. E quel mantello a-vrebbe pesato per l’eternità! Noi ci volgemmo anco-ra a sinistra insieme con loro, ascoltando il loro pianto angoscioso, ma a causa del peso quella gente tormentata camminava così piano, che noi avevamo nuova compagnia ad ogni passo.
Perciò dissi alla mia guida:
«Cerca di trovare qualcuno che sia conosciuto per le azioni o per il nome e, mentre camminiamo, muovi gli occhi intorno a te…»
Catalano de’ Catalani e Loderingo degli Andalò
Un dannato, che sentì il mio accento toscano, gridò dietro di noi:
«Fermate i piedi, voi, che correte così veloci in quest’aria oscura! Forse tu avrai da me quello che tu chiedi!»
Perciò la mia guida si volse e disse:
«Aspèttalo e poi procedi secondo il suo passo!»
Mi fermai e vidi due dannati che con il viso mostra-vano una gran fretta d’animo di raggiungermi, ma li rallentava il peso delle cappe e la via stretta. Quan-do ci raggiunsero, mi guardarono a lungo di traver-so, senza parlare. Poi si rivolsero l’un all’altro e si dissero:
«Costui appare vivo, perché muove la gola e respira. E, se son morti, per quale privilegio se ne vanno in giro senza indossare la cappa di piombo?»
Poi mi dissero:
«O toscano, che sei venuto nella trista compagnia degli ipocriti, non rifiutarti di dirci chi sei!»
Ed io a loro:
«Io sono nato e cresciuto nella grande città che sor-ge sopra il bel fiume Arno e sono qui con il corpo che ho sempre avuto. Ma chi siete voi, a cui il dolo-re, come io vedo, fa versare tante lacrime giù per le guance? E quale pena vi affligge sotto cappe così sfavillanti?»
Uno dei due mi rispose:
«Le cappe dorate sono di piombo e sono così grosse, che i pesi eccessivi fanno cigolare nello stesso modo le bilance. Fummo frati godenti e siamo nati a Bolo-gna. Io mi chiamo Catalano de’ Catalani e questo è Loderingo degli Andalò. Fummo chiamati insieme dalla tua città, mentre di solito si chiama un solo magistrato, per conservare la pace. E fummo così di parte, che ancora si vede la rovina delle case degli Uberti presso la torre del Gardingo».
Caifa e Anna
Io cominciai:
5 5
«O fratelli, le vostre pene...», ma non dissi altro, perché il mio occhio corse a un dannato, crocifisso per terra con tre paletti di legno. Quando mi vide, si contorse tutto, soffiando nella barba e sospirando. Frate Catalano, che se ne accorse, mi disse:
«Quel dannato, crocifisso per terra, che tu osservi è Caifa, il gran sacerdote. Consigliò i farisei che per la salvezza del popolo era necessario mettere in cro-ce un solo uomo, Gesù Cristo. È posto nudo di tra-verso nella via, come tu vedi, ed è opportuno che sia schiacciato dal peso di chiunque lo oltrepassi. Allo stesso modo in questa bolgia è punito Anna, suo suo-cero, e tutti gli altri sacerdoti dell’assemblea, che causarono ai giudei grandi sventure».
Allora io vidi Virgilio meravigliarsi davanti a Caifa, che era disteso sulla croce in modo tanto infame nell’eterna dannazione.
L’inganno di Malacoda
Poi si rivolse al frate:
«Non vi dispiaccia, se potete, di dirci se a destra c’è un qualche passaggio che ci permetta di uscire da qui senza costringere gli angeli neri a venire a por-tarci via da questa bolgia!»
Allora rispose:
«Più di quanto tu speri è vicino uno dei ponti che partono dal cerchio esterno e passano sopra tutte le bolge tormentate, salvo che in questa bolgia è crolla-to e non la sovrasta. Potete salire su per la frana di rocce che giace sul pendio e si è ammassata sul fon-do».
La mia guida rimase un po’ a testa china a riflettere, poi disse:
«Malacoda, che uncina i peccatori dell’altra bolgia, mi ha informato male…»
Ed il frate:
«Io ho già sentito dire a Bologna che il diavolo ha molti vizi. Tra di essi udii che è bugiardo e padre di ogni menzogna!»
Subito dopo la mia guida se ne andò a grandi passi, con l’aspetto di chi è un po’ turbato dalla collera. Anch’io mi allontanai dai dannati gravati dalle cap-pe di piombo per andar dietro alle orme dei suoi cari passi.