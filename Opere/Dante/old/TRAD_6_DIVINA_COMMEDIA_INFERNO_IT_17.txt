Gerione, l’immagine della frode
«Ecco la belva con la coda aguzza, che passa i mon-ti, rompe le mura e le armi! Ecco colei che riempie di puzza tutto il mondo!»
Così cominciò a parlarmi la mia guida. Le accennò che venisse all’approdo, vicino alla fine dell’argine in pietra su cui avevamo camminato.
Quella sozza immagine di frode venne, sporse la te-sta e il busto, ma non trasse la coda sulla riva. Il suo volto era di un uomo giusto, tanto benevolo era il suo aspetto esteriore, e di serpente era tutto il resto del corpo. Aveva due zampe pelose fino alle ascelle, il dorso e il petto ed entrambi i fianchi dipinti di striature intrecciate e di cerchietti. Né Tartari né Turchi fecero mai drappi con più colori, né l’abile Aracne fu capace di tessere tele simili. Come talvol-ta i burchielli (=le barche) stanno a riva, e parte so-no in acqua, parte in terra, e come là fra i tedeschi sbevazzoni (=nei paesi nordici) il castoro si prepara ad andare a caccia; così l’orribile bestia stava sull’orlo di pietra che racchiude il sabbione. La sua coda guizzava tutta nel vuoto, volgendo in alto l’inforcatura, che armava la punta di veleno come uno scorpione.
La mia guida disse:
«Ora conviene che deviamo un po’ il nostro cam-mino fino a quella bestia malvagia, che ci aspetta laggiù».
Perciò scendemmo dall’argine sul lato destro e fa-cemmo dieci passi sul bordo estremo del cerchio, per evitare la sabbia e la pioggia di fuoco. Quando giungemmo da lei, vidi un po’ più lontano gente se-duta sulla sabbia, vicina al baratro.
Gli usurai: Reginaldo degli Scrovegni, Vi-taliano del Dente e alcuni fiorentini
Qui il maestro mi disse:
«Se vuoi fare un’esperienza completa di questo gi-rone, va’ e osserva la loro pena. Ma fa’ discorsi bre-vi. Mentre tu ritorni, parlerò con questa belva, affin-ché ci conceda di salire sulle sue forti spalle».
Così me ne andai tutto solo sull’estremo bordo di quel settimo cerchio, dove sedeva la gente mesta. Il loro dolore scoppiava fuori degli occhi (=piange-vano) e da una parte e dall’altra si aiutavano con le mani sia contro la pioggia infuocata, sia dal suolo rovente. In modo non diverso fanno i cani in estate, ora con il muso ed ora con la zampa, quando sono morsi da pulci, da mosche o da tafani. Fissai gli oc-chi nel viso di quelle ombre, sulle quali cadeva il fuoco doloroso, ma non riconobbi alcuno. Però mi accorsi che dal collo di ciascuno pendeva una borsa, che aveva un certo colore e un certo stemma nobilia-re. Da essa appariva che il loro occhio si nutrisse. Io andai tra di loro e guardai con attenzione. Vidi su una borsa gialla una figura azzurra che aveva la fac-cia e il contegno di un leone (=lo stemma dei Gian-figliazzi). Poi, spingendo oltre il mio sguardo, vidi un’altra borsa di color rosso sangue, che mostrava un’oca bianca più del burro (=lo stemma degli O-briachi). Un dannato, che aveva una borsa bianca disegnata con una grossa scrofa azzurra (=lo stemma degli Scrovegni), mi disse:
«Che cosa fai tu in questa fossa? Ora vattene! E, poiché sei ancora vivo, sappi che il mio concittadi-no, Vitaliano del Dente, siederà qui alla mia sini-stra. Io sono di Padova, sono Reginaldo degli Scro-vegni, ma sto con questi fiorentini. Molte volte mi fanno rintronare le orecchie, gridando: “Venga Gio-vanni di Buiamonte, il principe dei cavalieri, che porterà qui la borsa con i tre caproni!”».
A quel punto storse la bocca e tirò fuori la lingua, come un bue che si lecca il naso. Io temevo che, se restavo più a lungo, irritavo quel dannato, che mi aveva invitato a restare lì per poco, perciò mi allon-tanai da quelle anime sofferenti.
In groppa a Gerione
Ritrovai la mia guida, era già salita sulla groppa del feroce animale e mi disse:
«Ora devi essere forte e audace. Ormai si scende per queste scale. Sali davanti, io voglio essere in mezzo, così la coda non potrà colpirti…»
Come colui che ha in corpo i brividi della febbre quartana, che ha già le unghie livide e trema tutto soltanto guardando l’ombra, tale io divenni a quelle parole. Ma la vergogna di apparir codardo, che ren-de il servo coraggioso davanti al buon padrone, mi costrinse a non aver paura. Così io mi sedetti sopra quelle spalle mostruose. Volevo dire: “Abbràcciami forte!”. Ma la voce non venne fuori come io crede-vo. Invece egli, che altre volte mi aveva soccorso in situazioni pericolose, non appena io montai sulla groppa, mi strinse con le braccia e mi diede corag-gio.
Disse:
«O Gerione, ora muoviti. Fai larghi giri e scendi lentamente. Pensa all’insolito peso che porti!»
La discesa nel cerchio ottavo
Come la navicella esce dal porto indietreggiando, allo stesso modo Gerione si allontanò dall’orlo del precipizio. Quando si sentì del tutto a suo agio, ri-volse la coda dov’era il petto, la distese e la fece guizzare come un’anguilla. Poi con le zampe pelose diede bracciate nell’aria. Non credo che Fetónte a-vesse una paura più grande quando abbandonò le re-dini del carro del Sole e perciò, come ancora appa-re, il cielo si incendiò. Né quando l’infelice Icaro sentì le reni perdere le penne perché la cera si era fusa, mentre il padre gli gridava “Prendi una strada sbagliata!” rispetto alla paura che provai, quando vidi che l’aria mi circondava da ogni lato e non ve-devo nient’altro che la belva. Essa volava nell’aria, nuotando con grande lentezza. Faceva larghi giri per discendere, ma me ne accorgevo soltanto perché il vento mi colpiva il viso e sotto le gambe.
Il rumore del fiume e i lamenti dei dannati
Io udivo già alla mia destra la cascata del Flegetόnte fare un orribile scroscio sotto di noi, perciò sporsi la
4 2
testa e guardai in basso. Allora io ebbi timore a sal-tar giù dalla groppa, perché vidi fuochi e sentii pian-ti di dolore. Perciò, tremando, mi strinsi tutto alle cosce. Poi vidi - prima non lo vedevo - che scende-vamo e ruotavamo sopra i grandi tormenti che si av-vicinavano da diverse parti. Come il falcone, che ha volato a lungo e che senza vedere logoro (=il ri-chiamo) o uccello da catturare fa dire al falconiere “Ahimè, tu ti abbassi senza alcuna preda!”, discende stanco nel luogo da cui era partito agile, facendo cento giri, e si posa lontano dal suo addestratore, sprezzante e a lui ribelle; così Gerione ci depose a terra, proprio ai piedi di quella roccia a strapiombo. E, una volta scaricati i nostri corpi, si dileguò come una freccia scoccata dalla corda di un arco.