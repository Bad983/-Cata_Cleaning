Il sabbione infuocato
Poiché l’amore per Firenze, il mio luogo natale, mi strinse il cuore, raccolsi le foglie sparse e le deposi accanto al cespuglio, che ormai taceva. Quindi ve-nimmo al confine, dove il secondo girone si divide dal terzo e dove si vede la terribile arte della giusti-zia divina. Per spiegare bene la nuova situazione, dico che arrivammo in una pianura, che non lasciava attecchire alcuna pianta. Essa era circondata dalla selva dolorosa dei suicidi, la quale, a sua volta, era circondata dal tristo Flegetónte. Ci fermammo qui, proprio sul margine della pianura. Il suolo era una sabbia arida e compatta, non diversa da quella già calpestata in Libia dai piedi di Catone di Utica.
O giusta vendetta di Dio, quanto devi essere temuta da ognuno che legge ciò che osservai con i miei oc-chi!
Vidi molte schiere di anime ignude, che piangevano miserevolmente e apparivano sottoposte a punizioni diverse. I bestemmiatori giacevano supini a terra, gli usurai sedevano tutti rannicchiati, i sodomiti cam-minavano senza mai fermarsi. Quelli che cammina-vano erano più numerosi, quelli che giacevano per terra erano meno numerosi, ma avevano la lingua più sciolta al dolore. Sopra tutta la distesa di sabbia, con un cader lento, piovevano ampie falde di fuoco, come le falde di neve cadono sui monti quando non c’è vento. Alessandro Magno nelle parti calde dell’India vide cadere sopra il suo esercito fiamme compatte sino a terra, perciò fece calpestare il suolo dai soldati, per spegnere il fuoco più facilmente, mentre era appena caduto. Allo stesso modo scende-va il fuoco eterno: incendiava la sabbia come l’esca sotto la pietra focaia e raddoppiava il dolore a quel-le ombre. Le loro mani miserevoli si muovevano freneticamente, senza mai fermarsi: ora qui ora lì si scuotevano di dosso le nuove fiamme che cadevano senza tregua.
Capanèo, bestemmiatore punito
Io cominciai:
«O maestro, tu che vinci tutte le difficoltà, fuorché i demoni ostinati che ci vennero incontro davanti alla porta di Dite, chi è quel grande, che mostra di non curarsi della pioggia di fuoco e che giace per terra sprezzante e torvo, tanto che la pioggia non appare capace di domarlo?»
E quello, accortosi che chiedevo di lui alla mia gui-da, gridò:
«Come fui da vivo, tale sono da morto. Anche se Giove stancasse il suo fabbro Vulcano, dal quale, adirato contro di me, prese la folgore acuta con cui mi colpì l’ultimo giorno della mia vita; ed anche se stancasse gli altri fabbri facendoli lavorare a turno nella nera fucina dell’Etna, chiamando “O buon Vulcano, aiutami, aiutami!”, come fece nella batta-glia di Flegra contro i giganti; e mi scagliasse ad-dosso i fulmini con tutta la sua forza, non avrebbe ancora la soddisfazione di vedermi piegato!»
Allora la mia guida parlò con tanta forza, quanto non l’avevo mai udita:
«O Capanèo, proprio perché la tua superbia non si spegne, senti maggiormente la punizione: nessuna sofferenza, fuorché la tua rabbia, sarebbe un castigo adeguato al tuo furore!»
Poi si rivolse a me con volto più sereno, dicendo:
«Egli fu uno dei sette re che assediarono Tebe. Ebbe e mostra di avere Dio in gran disprezzo e poco mo-stra di considerarlo. Ma, come dissi, il suo disprezzo e le sue parole sono ben appropriati alla sua pazzia. Ora séguimi e cerca ancora di non mettere i piedi nella sabbia riarsa, ma tiènili sempre vicini al bo-sco».
Gli argini in pietra del Flegetόnte
Senza più parlare giungemmo là dove sgorgava fuori della selva un piccolo fiumicello, il cui color rosso mi fa ancora raccapricciare. Esso scorreva tra la sabbia, simile al ruscello che esce dal laghetto di Bulicame, che poi le lavoratrici della canapa si di-vidono tra loro. Il suo fondo, ambedue le sponde, come pure i margini laterali, erano fatti di pietra, perciò mi accorsi che il passaggio era lì.
«Fra tutte le altre cose che ti ho mostrato, dopo che entrammo per la porta la cui soglia è aperta a tutti, i tuoi occhi non videro cosa degna di nota come que-sto fiumicello, che spegne sopra di sé tutte le fiam-melle».
La mia guida mi disse queste parole, perciò io la pregai di soddisfare la curiosità, che aveva suscitato in me.
Il vecchio di Creta e la geografia dell’in-ferno
«Nel mezzo del mare si trova un paese ora caduto in rovina» egli allora disse, «che si chiama Creta, sotto il cui re Saturno un tempo il mondo visse innocente. Vi è una montagna chiamata Ida, un tempo ricca di acque e di fronde ed ora abbandonata come una cosa inutile. Rea, moglie di Saturno, la scelse come culla sicura per il suo piccolo Giove; e, per meglio na-sconderlo quando piangeva, faceva fare gran rumore ai suoi sacerdoti. Dentro il monte sta dritto un vec-chio di grande statura, che volge le spalle all’Egitto e guarda Roma come in uno specchio. La testa è fat-ta d’oro fine, le sue braccia e il suo petto sono d’ar-gento puro, poi è di rame sino all’inforcatura delle gambe, da questo punto fino ai piedi è tutto di ferro scelto, tranne il piè destro, che è di terra cotta, e sta dritto più su questo piede che sull’altro. Ciascuna parte, fuorché la testa d’oro, è rotta da una fessura, che goccia lacrime, che si raccolgono ai suoi piedi e forano la roccia. Esse scorrono tra le rocce sino a questa valle e formano l’Acherónte, lo Stige e il Flegetónte. Poi scendono per questo stretto canale (=l’abisso dell’inferno), finché formano il lago di Cocìto nel luogo oltre il quale non si può più scen-dere. Tu vedrai com’è quello stagno (=il lago di Co-cìto), perciò qui non te ne parlo».
Ed io a lui:
3 6
«Se questo rigagnolo proviene dal nostro mondo, perché ci appare soltanto qui, al margine della sel-va?»
Ed egli a me:
«Tu sai che questo luogo è rotondo e che, sebbene tu sia disceso girando sempre a sinistra, non hai ancora percorso tutta la circonferenza. Perciò non devi me-ravigliarti, se ci appare qualcosa che non abbiamo mai visto».
Ed io ancora:
«O maestro, dove si trovano il Flegetónte e il Lete? Perché dell’uno taci, dell’altro dici che si forma da questa pioggia di lacrime?»
«Le tue domande mi fanno sempre piacere» mi ri-spose, «ma il bollore dell’acqua rossa ben doveva risolvere una delle domande che fai. Vedrai il Lete fuori di questo abisso, là, nel paradiso terrestre, dove le anime vanno a lavarsi quando la colpa, di cui si son pentite, è rimossa».
La strada sugli argini del Flegetόnte
Poi disse:
«Ormai è giunto il momento di scostarci dal bosco. Cerca di venirmi dietro: gli argini di pietra, che non son arsi dal fuoco, ci offrono una strada sicura, poi-ché sopra di loro le fiamme di fuoco si spengono».