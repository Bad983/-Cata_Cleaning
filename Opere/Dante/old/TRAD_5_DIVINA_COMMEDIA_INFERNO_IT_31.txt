Discesa dal cerchio VIII al cerchio IX, verso il pozzo dei giganti, ore 15.00-16.00 di sabato santo 9 aprile 1300 
La discesa al cerchio nono 
La stessa voce di Virgilio prima mi rimproverò, fa-cendomi arrossire entrambe le gote, poi mi porse la medicina e mi consolò. Così io ho udito che facesse la lancia di Achille e di suo padre Peleo, che prima feriva, poi guariva. 
Noi voltammo le spalle alla miserabile fossa di Ma-lebolge, lungo l’argine roccioso che la circonda, e la attraversammo senza parlare. Qui era meno buio che di notte e meno chiaro che di giorno (=vi era una luce crepuscolare), così potevo spingere lo sguardo un po’ più avanti. 
Il suono del corno 
All’improvviso io sentii risuonare un grosso corno, così forte che avrebbe reso fioco qualsiasi tuono e che, mentre continuavo la strada nel verso opposto, attirò tutti i miei occhi verso un luogo preciso. Nella dolorosa sconfitta a Roncisvalle, dove Carlo Magno perse la sua retroguardia, Orlando non suonò il suo corno in modo così terribile. Poco più in là voltai la testa, tanto che mi parve di vedere molte torri di grande altezza. 
Perciò io: 
«O maestro, dimmi, che terra è questa?» 
Ed egli a me: 
«Tu fissi gli occhi nelle tenebre troppo da lontano, perciò ti immagini cose che ti confondono. Tu ve-drai bene, se tu arrivi fin là, quanto i sensi si ingan-nino per la lontananza. Perciò affrettati ad arriva-re!» 
Il pozzo dei giganti 
Poi mi prese per mano con dolcezza, dicendo: 
«Prima che noi ci spingiamo più avanti e affinché la cosa ti appaia meno strana, sappi che non sono torri, ma giganti e che sono conficcati tutti quanti nel pozzo, intorno alla parete rocciosa, dall’ombelico in giù». 
Come quando la nebbia si dirada e lo sguardo a po-co a poco distingue chiaramente ciò che cela il va-pore che riempie l’aria, così, forando con lo sguardo l’aria spessa e oscura, mentre ci avvicinavamo alla parete del pozzo, svaniva in me l’errore e cresceva la paura, perché, come il paese toscano di Monterig-gioni si corona di torri sulla cerchia rotonda delle mura, così sull’argine, che circonda il pozzo, torreg-giavano con mezza persona gli orribili giganti, che Giove minaccia ancora dal cielo quando lancia i fulmini e fa tuonare. 
Nembròd e la torre di Babele 
Io scorgevo già la faccia di uno di loro, le spalle, il petto, gran parte del ventre ed entrambe le braccia lungo i fianchi. Certamente la Natura prese una de-cisione giusta, quando smise di generare esseri vi-venti simili, per togliere a Marte tali combattenti. E, se essa non si pente di generare balene ed elefanti, chi guarda in profondità la giudica più giusta e più ragionevole, poiché, dove la razionalità si unisce al-la volontà malvagia e alla potenza fisica, la gente non può opporre alcuna difesa. 
La sua faccia mi appariva lunga e grossa come la pi-gna in bronzo che si trova in san Pietro a Roma, e in proporzione erano le altre membra. Così la roccia, che lo nascondeva dalla cintola in giù, mostrava tan-to del suo corpo dalla cintola in su, che tre Frisoni, uno sull’altro, a fatica si sarebbero potuti vantare di raggiungere i suoi capelli, perché io vedevo almeno trenta grandi palmi (=m 7 circa) dai capelli alla spalla, dove l’uomo affibbia il mantello. 
«Raphél maì amèche zabì almi» cominciò a gridare la sua bocca selvaggia, che non riusciva a pronun-ciare parole più dolci. 
E la mia guida a lui: 
«O anima sciocca, accontèntati del corno e sfogati con quello quando sei preso dall’ira o da un’altra passione! Cerca intorno al tuo collo e troverai la cor-reggia che lo tiene legato, o anima confusa. Essa ti attraversa il tuo enorme petto!» 
Poi disse a me: 
«Costui è Nembròd e indica direttamente la sua col-pa pronunciando quelle parole insensate. A causa della sua malvagia intenzione di costruire la torre di Babele, nel mondo non si usa più un solo linguaggio. Lasciàmolo stare e non parliamo per niente, perché il linguaggio altrui è per lui incomprensibile come il suo linguaggio è incomprensibile per gli altri». 
Facemmo dunque un viaggio più lungo, tenendo la sinistra e, dopo un tiro di balestra, trovammo un al-tro gigante assai più feroce e smisurato del primo! 
Fialte e la battaglia di Flegra 
Non so dire chi fosse il fabbro che lo aveva impri-gionato, ma egli aveva il braccio sinistro legato da-vanti e il destro legato dietro con una catena, che lo teneva stretto dal collo in giù, in modo che nella parte scoperta si avvolgeva per cinque giri. 
«Questo superbo volle sperimentare la sua potenza contro il sommo Giove» disse il mio maestro, «per-ciò ha meritato questa punizione. Si chiama Fialte, e partecipò alla battaglia di Flegra, quando i giganti fecero paura agli dei. Ora non muove più le braccia con cui combatté...» 
Ed io a lui: 
«Se è possibile, io vorrei che i miei occhi vedessero interamente il corpo smisurato di Briareo!» 
Egli rispose: 
«Qui vicino tu vedrai Anteo, che parla ed è slegato, così potrà posarci sul fondo dell’inferno. Invece quello che tu vuoi vedere è molto più lontano, è le-gato e fatto come questo, tranne che nel viso appare più feroce». 
Non ci fu mai un terremoto tanto terribile che scuo-tesse una torre così fortemente come Fialte fu rapido a scuotersi. Allora io temetti più che mai la morte e sarebbe bastata soltanto la paura che provavo, se non avessi visto le catene. 7 4 

Anteo depone i due poeti nel cerchio sot-tostante 
Noi procedemmo più avanti e raggiungemmo Anteo, che usciva fuori della roccia per ben cinque alle (=m 7 circa), esclusa la testa. 
«O tu che nella fortunata valle di Zama (dove Sci-pione si ricoprì di gloria quando Annibale voltò le spalle con i suoi soldati), facesti mille leoni di botti-no e che, se tu avessi partecipato alla grande guerra dei tuoi fratelli contro gli dei, qualcuno crede anco-ra che avrebbero vinto i figli della Terra, mettici giù, senza provar ribrezzo, dove il freddo gela il la-go di Cocìto. Non farci andare da Tizio né da Tifeo, tuoi fratelli. Costui può darti quello che qui si desi-dera. Perciò chìnati e non rivolgere altrove il volto in segno di rifiuto. Egli ti può ancora dare fama nel mondo, poiché è vivo e lo attende ancora una lunga vita, se la grazia divina non lo chiama a sé anzitem-po!» 
Così disse il maestro. Anteo distese in fretta le mani e prese la mia guida con quelle, di cui Ercole sentì la stretta poderosa. 
Virgilio, quando si sentì afferrare, mi disse: 
«Avvicìnati, così io posso afferrarti!» 
Poi mi strinse tra le braccia, tanto che eravamo un unico corpo, lui ed io. Come a Bologna la torre del-la Garisenda appare a chi la guarda dalla parte in-clinata, quando una nuvola le passa sopra venendo dalla parte opposta, tale apparve Anteo a me, che stavo attento a vederlo chinarsi. E fu un momento così terribile che io sarei voluto andare per un’altra strada. Ma egli ci posò lievemente sul fondo del la-go che divora Lucifero con Giuda. Né, così chinato, restò a lungo, ma si rialzò subito come l’albero di una nave. 
