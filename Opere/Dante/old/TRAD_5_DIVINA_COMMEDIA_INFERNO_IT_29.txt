Cerchio VIII, nona e decima bolgia, i fraudolenti: i semi-natori di discordie, ore 13.00-14.00 di sabato santo 9 a-prile 1300 
L’ombra irritata di Geri del Bello 
La gente numerosa e le orribili piaghe avevano riempito di lacrime i miei occhi al punto che deside-ravo piangere. Ma Virgilio mi disse: 
«Che cosa guardi? Perché il tuo sguardo si sofferma laggiù, fra le anime tagliate a pezzi dei malvagi? Tu non hai fatto così nelle altre bolge. Pensa, se tu le volessi contare ad una ad una, che la bolgia ha la circonferenza di ventidue miglia. E già la Luna è sotto i nostri piedi agli antipodi di Gerusalemme: il tempo che ci è concesso è poco e qui all’inferno ci sono da vedere molte altre cose, che tu non hai an-cora visto». 
«Se tu avessi saputo il motivo per cui guardavo» io risposi subito, «forse mi avresti permesso di tratte-nermi ancora…» 
Intanto la mia guida se ne andava ed io gli andavo dietro, ma continuavo a rispondere e ad aggiungere: 
«Dentro quella fossa dove or ora tenevo gli occhi fissi, credo che uno spirito del mio sangue pianga la colpa che laggiù si sconta a un prezzo così alto». 
Allora il maestro disse: 
«D’ora in avanti non romperti la testa su di lui. Pen-sa ad altro, e quello rimanga là. Io lo vidi, ai piedi del ponticello, che ti indicava agli altri con il dito e ti minacciava, e sentii che lo chiamavano Geri del Bello. Allora tu eri a tal punto assorto ad ascoltare il signore del castello di Hautefort (=Bertram de Born), che non guardasti verso di lui finché Geri non se ne fu andato». 
«O maestro mio» io dissi, «la sua morte violenta, che non è stata ancora vendicata da qualche parente che sia coinvolto nell’offesa, lo riempì di sdegno. Perciò se n’è andato senza parlarmi, come io riten-go. E questo mi ha reso più pietoso verso di lui». 
La decima bolgia 
Parlammo così fino alla parte iniziale del ponte da cui si vedrebbe l’altra bolgia fino in fondo, se vi fos-se più luce. Quando noi giungemmo sopra l’ultima fossa di Malebolge, i dannati potevano apparire alla nostra vista. I loro lamenti di dolore mi colpirono l’udito con tale intensità e tanta angoscia, che mi indussero a provare pietà. Perciò io mi coprii le o-recchie con le mani. Se dagli ospedali della Valdi-chiana, di Maremma e di Sardegna tra luglio e set-tembre i malati fossero riuniti tutti insieme in un’unica fossa, il dolore così sommato sarebbe ugua-le a quello che qui si soffriva. E il puzzo che ne u-sciva era simile a quello che di solito proviene dalle membra in putrefazione. 
Falsari di metalli 
Noi discendemmo sull’ultimo argine del lungo pon-te, procedendo sempre a sinistra. Allora vidi più chiaramente sul fondo della bolgia, dove l’infallibile giustizia, ministra di Dio, punisce i fal-sari di cui qui prende nota. Non credo che a Ègina, in Grecia, rattristasse di più la vista del popolo am-malato, quando l’aria fu a tal punto ammorbata dalla pestilenza che morirono tutti gli esseri viventi, fino al più piccolo verme. Poi però le genti antiche, co-me i poeti danno per certo, rinacquero dalla stirpe delle formiche. Dicevo, rattristasse di più che la vista in quella valle oscura degli spiriti che langui-vano in diversi mucchi. C’era chi giaceva sul ventre, chi sulle spalle uno dell’altro, chi avanzava carponi in quel luogo malvagio. 
Noi andavamo a passi lenti senza parlare, guardando e ascoltando gli ammalati che non potevano alzarsi. 
Grifolino d’Arezzo racconta la sua storia 
Io ne vidi due che sedevano appoggiati l’uno all’al-tro, come si mettono due tegami sul fuoco, coperti di croste dal capo ai piedi. Non vidi mai un garzone atteso dal suo signore né uno stalliere che veglia malvolentieri, usare la striglia come ciascuno di loro usava spesso la lama delle unghie su di sé per il rab-bioso prurito, che non aveva altro sollievo. Si to-glievano la scabbia con le unghie come un coltello toglie le squame della scardola o di un altro pesce che le abbia più larghe. 
«O tu che ti scrosti con le dita e le usi talvolta come tenaglie» il mio maestro iniziò a dire a uno di loro, «dicci se tra costoro che son qui dentro c’è qualche italiano, e ti auguro che le unghie possano bastarti in eterno per questo lavoro!» 
«Noi, che tu vedi così deturpati, siamo entrambi ita-liani» uno dei due rispose piangendo. «Ma chi sei tu, che domandi di noi?» 
E il maestro rispose: 
«Io sono un’ombra che discende con questo vivo di cerchio in cerchio e ho il compito di mostrargli l’inferno». 
Allora i due smisero di sostenersi a vicenda e, tre-mando, si volsero a me, insieme con altri dannati che di riflesso udirono la risposta. 
Il buon maestro si avvicinò tutto a me e disse: 
«Di’ a loro quel che vuoi». 
Io iniziai a parlare, poiché egli voleva così: 
«Vi auguro che il vostro ricordo nel mondo terreno non scompaia dalle menti umane, ma sopravviva per molti anni! Ditemi chi siete e da dove venite. Spero che la vostra sconcia e fastidiosa pena non v’impedi-sca di dire a me chi siete!» 
«Io fui Grifolino d’Arezzo» uno mi rispose, «Albero di Siena mi fece mettere al rogo. Ma ciò per cui io morii non è la colpa che mi porta qui. È vero che io gli dissi scherzando: “Io saprei levarmi in aria e vo-lare”. E quello, che era capriccioso e aveva poco senno, volle che io gli mostrassi quell’arte. E soltan-to per il fatto che io non mi tramutai in Dedalo e non mi misi a volare, mi fece bruciare dal vescovo di Siena, che lo considerava suo figlio. Ma Minosse, che non può sbagliare, mi condannò nell’ultima del-le dieci bolge perché nel mondo praticai l’alchimia…» 
Io dissi al poeta: 
«Si è mai vista gente così sciocca come quella di Siena? Certamente non è più sciocca quella che abi-ta in Francia!» 6 9 

Capocchio di Siena parla delle brigate se-nesi 
Allora l’altro lebbroso, che mi sentì, rispose con ve-lenoso sarcasmo alle mie parole: 
«Escludi Stricca dei Salimbeni, che seppe fare spese moderate, e Niccolò dei Salimbeni, che per primo scoprì l’uso prelibato dei chiodi di garofano nella terra (=Siena) dove questo seme della ghiottoneria attecchisce. Ed escludi la brigata spendereccia nella quale Caccia d’Asciano dissipò la vigna e i vasti poderi e in cui Bartolomeo dei Folcacchieri, l’Abba-gliato, dimostrò il suo senno! Ma, affinché tu sappia chi condivide il tuo giudizio sui senesi, aguzza gli occhi verso di me, così riconoscerai la mia faccia. Vedrai che sono l’ombra di Capocchio perché falsi-ficai i metalli con l’alchimia. E ti devi ricordare, se ben ti capisco, come io fui abile a contraffare la na-tura!» 