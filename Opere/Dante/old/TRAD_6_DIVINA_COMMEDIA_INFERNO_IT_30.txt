Mirra, Gianni Schicchi e Capocchio
Nel tempo in cui Giunone era adirata a causa di Sè-mele contro la famiglia reale di Tebe, come mostrò più volte, Atamante divenne tanto folle che, veden-do la moglie stringersi al collo i figli uno per mano, gridò:
«Tendiamo le reti, così potrò pigliare al varco la leonessa e i leoncini!»
Poi distese gli artigli spietati, afferrò quello che a-veva nome Leandro, lo rotolò e lo sbatté contro un sasso. Quella si annegò con l’altro figlio. Quando la fortuna abbassò la potenza dei troiani che tutto ardi-va, e il re Priamo fu spento con il suo regno, Ecùba triste, infelice e prigioniera, dopo aver visto Polisséna morta e aver scorto dolorosamente il corpo del suo Polidóro sulla riva del mare, impazzita latrò come un cane, tanto il dolore le sconvolse la mente. Ma non si videro mai furie di Tebe né di Troia tanto crudeli contro qualcuno nel ferir bestie o membra umane quanto io vidi due ombre smorte e nude (=Mirra e Gianni Schicchi) che, mordendo altri dannati, correvano all’impazzata per la bolgia, come fa il porco quando gli si apre il porcile. Una di esse (=Gianni Schicchi) fu sopra Capocchio, lo azzannò sulla nuca e, trascinandolo, gli fece grattare con il ventre il duro fondo della bolgia.
Grifolino d’Arezzo indica alcuni dannati
Grifolino, che era rimasto immobile, tremando disse:
«Quello spirito furioso è Gianni Schicchi e va pieno di rabbia a conciare così gli altri in questo modo». «Oh» gli dissi, «ti àuguro che l’altro spirito furioso non ti ficchi i denti addosso!, non ti costi fatica dirci chi è, prima che si allontani…»
Ed egli a me:
«Quella è l’anima antica della scellerata Mirra, che divenne amante del padre, contro ogni lecito amore. Venne a peccare con lui falsificando se stessa e prendendo l’aspetto di un’altra donna. Ugualmente l’altro (=Gianni Schicchi) che fugge in quella dire-zione, per guadagnar la più bella cavalla della man-dria, ardì fingersi Buoso Donati, facendo testamento e dando al testamento valore legale».
Maestro Adamo e i ruscelletti del Casen-tino
Dopo che i due rabbiosi, che avevo tenuto d’occhio, corsero via, mi misi a guardare le altre anime malna-te. Io vidi uno che sarebbe apparso a forma di liuto, se avesse avuto l’inguine tagliato all’altezza delle cosce. L’idropisia, che fa pesanti e che rende spro-porzionate le membra tra loro a causa dell’umore che si trasforma in modo anormale, così che il viso magro non corrisponde al ventre enorme, gli faceva tenere le labbra aperte come fa il tisico, che per l’arsura ripiega un labbro verso il mento e l’altro in su.
«O voi, che siete senz’alcuna pena - non so per qua-le motivo - in questo mondo pieno di dolore» egli ci disse, «guardate e mirate l’infelicità di maestro A-damo. Io ebbi in vita più di quel che volli ed ora, ahimè!, bramo una goccia d’acqua! I ruscelletti, che dai verdi colli del Casentino discendono giù in Arno facendo i loro canali freschi e inzuppati d’acqua, mi stanno sempre davanti agli occhi, e non invano, per-ché la loro immagine mi fa sentir la sete più del ma-le che mi fa dimagrire il volto. La severa giustizia, che mi tormenta, trae motivo dal luogo in cui pec-cai, per farmi sospirare di più…
Lì, nel Casentino, si trova il castello dei conti Guidi da Romena, dove falsificai la lega che reca impressa l’immagine di Giovanni Battista (=il fiorino). Perciò lasciai il mio corpo bruciato lassù. Ma, se io vedessi qui l’anima trista di Guido o di Alessandro o di loro fratello, non scambierei questo piacere con quello di bere alla fonte Branda. Qui dentro c’è già l’anima di uno di loro, Guido, se le ombre arrabbiate che qui si aggirano dicono il vero. Ma che cosa mi giova con queste membra che m’impediscono di muover-mi? Se io fossi ancora tanto agile, da potermi muo-vere in cento anni anche soltanto di qualche pollice, mi sarei già messo in cammino verso il fondo della bolgia, per cercarlo tra questa gente deforme, anche se la bolgia ha la circonferenza di undici miglia ed è larga non meno di mezzo miglio. Per colpa loro io mi trovo in mezzo a questa famiglia, perché m’indussero a batter fiorini che avevano tre carati di metallo vile!»
Due falsari di parole: la moglie di Putifar-re e Sinone, greco da Troia
Ed io a lui:
«Chi son quei due tapini, che per la febbre fumano come le mani bagnate d’inverno e giacciono stretti alla tua destra?»
«Li trovai qui» rispose, «quando precipitai in questa bolgia. Non si mossero mai e credo che non si muo-veranno in eterno. Una è la bugiarda moglie di Puti-farre che accusò falsamente Giuseppe. L’altro è il bugiardo Sinone, greco da Troia. Per la febbre altis-sima mandano questa gran puzza di olio bruciato...»
Il violento scambio di insulti tra maestro Adamo e Sinone
Uno di loro, forse indispettito dal modo spregevole in cui era stato indicato, gli diede un pugno sulla pancia gonfia e dura. Essa risuonò come fosse un tamburo. Maestro Adamo a sua volta lo colpì sul vi-so con un pugno che non parve meno duro, dicendo-gli:
«Anche se non posso muovere le membra rese pesan-ti dall’idropisia, ho ancora il braccio capace di col-pire!»
Egli rispose:
«Quando tu andavi al rogo, non l’avevi così rapido. L’avevi così agile, e anche di più, quando coniavi moneta!»
E l’idropico:
7 1
«Tu dici il vero in questo caso. Ma tu non fosti un testimone così sincero, quando a Troia ti fu chiesto di dire il vero!»
«Se io dissi il falso, tu falsasti il conio» disse Sino-ne, «io son qui per un solo inganno, tu sei qui per più inganni di qualsiasi demonio!»
«Ricòrdati, o spergiuro, del cavallo di Troia» rispo-se quel che aveva la pancia gonfia, «vergògnati che tutto il mondo lo sa!»
«E tu vergògnati della sete» disse il greco, «che ti fa screpolare la lingua e dell’umore guasto che davanti agli occhi ti gonfia il ventre come una siepe!»
E il monetiere:
«Ti àuguro che la tua bocca sia squarciata dalla feb-bre ora come sempre!, perché, se io ho sete e se l’umor maligno mi gonfia il ventre, tu hai l’arsura e il capo che ti duole. Né ti faresti pregare molto per leccare lo specchio di Narciso!»
Virgilio rimprovera Dante
Io ero tutto proteso ad ascoltarli, quando il maestro mi disse:
«Continua pure a guardare e tra poco litigo anch’io con te!»
Quando lo sentii parlare con voce adirata, mi volsi verso di lui con una tale vergogna che ancora me ne ricordo. Come colui che sogna e che, mentre sogna, desidera di star sognando, tanto che desidera di so-gnare come se non stesse sognando; così mi feci io, che non riuscivo a parlare e che volevo scusarmi, ma che mi scusavo proprio con il silenzio, anche se non credevo di farlo.
«Una vergogna minore della tua lava una colpa maggiore di quanto la tua non sia stata» disse il ma-estro; «perciò deponi ogni rammarico. Fa’ conto che io ti sia sempre a fianco, se mai succederà che la fortuna ti faccia incontrare genti litigiose come que-ste, perché voler ascoltare ciò è un desiderio me-schino».