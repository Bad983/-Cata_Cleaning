Davanti alla porta di Dite e poi cerchio VI, primo mattino di sabato santo 9 aprile 1300 
In attesa dell’aiuto celeste 
Quel pallore, che la paura mi dipinse sul viso, ve-dendo la mia guida tornare indietro, lo spinse a trat-tenere subito dentro di sé la prima arrabbiatura che provava. Si fermò attento, come un uomo che ascol-ta, perché non poteva spingere lontano lo sguardo a causa dell’aria buia e della fitta nebbia. 
«Noi vinceremo sicuramente la battaglia» cominciò a dire, «se non... Qualcuno ci ha offerto il suo aiuto. Oh, quanto ritarda per me l’arrivo di quell’aiuto!» 
Io vidi bene come egli cambiò il discorso iniziato con quello che poi fece, perché le parole successive contraddicevano le prime. Nondimeno, quanto disse provocò in me paura, perché io intendevo la frase interrotta in un senso forse peggiore di quanto non avesse. 
«In questo fondo dell’antica voragine è mai disceso qualcuno dal primo cerchio (=dal limbo), che per unica pena ha la vana speranza di vedere Dio?» 
Io feci questa domanda ed egli mi rispose: 
«Di rado accade che qualcuno di noi faccia il cam-mino per il quale io vado. È vero che io discesi qua giù un’altra volta, evocato da Eritone, quella crude-le maga che richiamava le anime nei loro corpi. Da poco mi ero separato dalla mia carne, quando lei mi fece entrare dentro le mura di Dite per riportare sul-la Terra uno spirito che si trovava nel nono cerchio, nella Giudecca. Quello è il punto più basso e oscuro dell’inferno ed è anche il più lontano dal Primo Mobile che fa girare i cieli. Io so bene la strada, perciò non preoccuparti. Questa palude, che emana il gran puzzo, cinge tutt’intorno la città di Dite, do-ve ormai non potremo entrare senza ricorrere alla forza». 
Le Erinni e Medusa 
Aggiunse altro, ma non lo ricordo, poiché il mio sguardo era stato attratto verso l’alta torre con la cima rovente, dove in un punto si erano affacciate le tre furie infernali, sporche di sangue. Avevano membra e modi femminili, erano circondate da ser-penti a più teste di color verde e per capelli avevano serpentelli e serpenti cornuti, che cingevano le loro tempie selvagge. Virgilio riconobbe subito le ancelle di Proserpina, la regina dell’eterno pianto, così: 
«Guarda le feroci Erinni» mi disse, «questa a sini-stra è Megera, quella che piange a destra è Aletto, Tesifone è al centro». 
Poi tacque. Ciascuna si squarciava il petto con le unghie. Si battevano con le palme delle mani e gri-davano così forte che io per paura mi strinsi al poe-ta. 
«Facciamo venire qui Medusa, così lo trasformere-mo in sasso!», dicevano tutte guardando in giù. «Abbiamo vendicato male l’aggressione di Tesèo contro l’inferno!» 
E Virgilio a me: 
«Vòltati indietro e tieni gli occhi ben chiusi, perché, se la Gόrgone si mostrasse e tu la vedessi, non avre-sti alcuna speranza di ritornare mai lassù, sulla Ter-ra!» 
Così disse il maestro. Poi egli stesso mi fece voltare e, non contento delle mie mani, chiuse i miei occhi anche con le sue. O voi che avete l’intelletto sano, osservate bene l’insegnamento che si nasconde sotto il velo dei versi inconsueti. 
L’arrivo del messo celeste 
Già veniva per le torbide onde dello Stige il frastuo-no d’un suono spaventoso, che faceva tremare am-bedue le sponde, proprio come un vento impetuoso che per lo sbalzo di temperatura colpisce la selva e senza alcun ostacolo schianta, abbatte e trascina via i rami. E poi avanza superbo tra la polvere e fa fug-gire belve e pastori. Virgilio mi fece aprire gli occhi e disse: 
«Ora punta lo sguardo verso quell’antico pantano, dove il vapore è più fitto!» 
Come le rane fuggono tutte davanti alla biscia loro nemica, finché ciascuna si nasconde nella melma, così io vidi più di mille anime di iracondi, atterrite, fuggire davanti ad una figura che a passo veloce at-traversava lo Stige con i piedi asciutti. Spesso scac-ciava il fumo dal volto muovendo la mano sinistra e soltanto di quel fastidio appariva soffrire. Capii su-bito che quello era il messo celeste, perciò mi rivolsi al maestro. Egli mi fece cenno che stessi tranquillo e m’inchinassi davanti a lui. Oh, quanto mi appariva pieno di sdegno verso i diavoli! Venne davanti alla porta di Dite e l’aprì con un bastoncino, senza in-contrare alcuna resistenza. 
«O voi che il cielo ha scacciato, gente spregevole» cominciò a dire sull’orribile soglia, «da dove sorge in voi questa arroganza? Perché vi opponete a quel volere (=di Dio) che non può mai fallire e che più volte ha accresciuto le vostre pene? A che cosa serve scontrarsi con i decreti del cielo? Il vostro Cèrbero, se ricordate bene, porta ancora il mento e la gola spellati per questo!» 
Poi si volse indietro per la strada fangosa e non ci rivolse una parola, ma sembrò qualcuno che fosse stretto e morso da una preoccupazione più importan-te rispetto a quella di chi gli sta davanti. Noi muo-vemmo i piedi verso la città, sicuri di entrare dopo quelle sante parole. 
L’entrata nella città e le tombe degli ereti-ci 
Entrammo nella città senza ulteriori scontri. Io desi-deravo guardare la condizione delle anime richiuse in quella fortezza, perciò, appena dentro, volsi gli occhi tutt’intorno. Da ogni parte vidi una grande spianata, piena di dolore e di tormento. Proprio co-me ad Arles, dove il Rodano, sfociando in mare, s’impaluda; e come a Pola, presso il golfo del Quar-naro, che racchiude e bagna i confini dell’Italia, i sepolcri romani rendono tutto il luogo accidentato; così avveniva qui da ogni parte, salvo che il modo era più amaro, perché tra le tombe rialzate erano sparse fiamme, che le arroventavano a tal punto, che nessun’arte terrena richiede ferro più incandescente. Tutti i coperchi erano aperti e puntellati, e da essi 2 5 

uscivano fuori lamenti così strazianti, che ben appa-rivano di anime infelici e sofferenti. 
Ed io: 
«O maestro, chi sono le genti sepolte dentro quelle tombe, che fanno sentire i loro gemiti di dolore?» 
Egli a me: 
«Qui sono puniti gli eretici d’ogni setta con i loro seguaci. E le tombe sono piene di dannati molto più di quanto tu non creda. Qui ogni eretico è sepolto con i suoi simili e le tombe sono più o meno calde». 
Poi si volse verso destra, e passammo tra le tombe infuocate e le alte mura di Dite. 
