Porta ed entrata dell’inferno, sera di venerdì santo 8 a-prile 1300 
La scritta sulla porta dell’inferno 
«Per me si va nella città della sofferenza, 
per me si va nell’eterno dolore, 
per me si va tra la gente dannata. 
La giustizia mosse il mio sommo creatore: 
mi fece la divina potenza, la somma sapienza 
e il primo amore. 
Prima di me furono create soltanto cose eterne 
e io durerò eternamente. 
Lasciate ogni speranza, o voi ch’entrate!» 
Queste parole di colore scuro io vidi scritte sopra una porta, perciò dissi: 
«O maestro, il loro significato mi è duro!» 
Da persona esperta, egli mi rispose: 
«Qui convien lasciare ogni dubbio, conviene che ogni viltà sia morta. Siamo giunti in quel luogo in cui ti ho detto che vedrai le anime dei dannati, che hanno perduto il bene dell’intelletto (=Dio)!» 
L’entrata nell’inferno 
Poi mi prese per mano con volto sereno, perciò io ripresi coraggio, e m’introdusse nei segreti impene-trabili dell’oltretomba. Qui sospiri, pianti e alti ge-miti risuonavano per l’aria senza stelle. Al sentirli, io mi misi a piangere. Lingue strane, espressioni or-ribili, parole di dolore, accenti di rabbia, voci alte e basse e suoni di mani che colpiscono facevano un tumulto, che si aggira sempre in quell’aria eterna-mente oscura, come la sabbia è fatta girare vortico-samente dalla bufera. 
Gli ignavi e gli angeli neutrali 
Io avevo la testa piena di dubbi, così dissi: 
«O maestro, che cos’è questo tumulto che io odo? Chi è questa gente, che appare così sopraffatta dal dolore?» 
Ed egli a me: 
«A questa miserabile condizione sono condannate le anime spregevoli di coloro che vissero senza infamia e senza lode. Sono mescolate a quella cattiva schie-ra degli angeli che non furono ribelli e neppure fe-deli a Dio, ma che rimasero neutrali. Li cacciano i cieli, per non esser meno belli, ma non li accoglie l’inferno profondo, perché i dannati si potrebbero gloriare di averli come loro compagni». 
Ed io: 
«O maestro, che cos’è per loro tanto insopportabile, che li fa lamentare così fortemente?» 
Mi rispose: 
«Te lo dirò molto brevemente. Costoro non possono sperare di morire e la loro vita oscura è tanto spre-gevole, che sono invidiosi di ogni altra condizione. Il mondo non permette che si conservi alcun ricordo di loro; la misericordia e la giustizia divina, il para-diso come l’inferno, li disprezzano e li respingono: non ragioniamo di loro, ma guarda e passa!» 
Guardando più attentamente, vidi un’insegna che, girando, correva tanto veloce, che sembrava incapa-ce di restar ferma. Dietro le veniva una processione così lunga di gente, che non avrei creduto che la morte avesse fatto tante vittime. Riconobbi qualcu-no, poi vidi e conobbi l’ombra di colui che fece per viltà il gran rifiuto (=papa Celestino V?). Immedia-tamente compresi e fui certo che questa era la schie-ra dei cattivi, che dispiacevano a Dio e anche ai suoi nemici. Questi sciagurati, che non furono mai vivi, erano ignudi e continuamente punti da mosconi e da vespe, che erano in quel luogo. Esse rigavano il loro volto di sangue, che, mescolato a lacrime, ai loro piedi era raccolto da vermi ripugnanti. 
Verso il fiume Acherónte 
Guardai oltre costoro e vidi una moltitudine di gente sulla riva di un fiume molto largo, perciò dissi: 
«O maestro, concèdimi ora di sapere chi sono e qua-le istinto le fa apparire così ansiose di oltrepassare il fiume (=l’Acherónte), come riesco a distinguere in quella luce fioca!» 
Ed egli a me: 
«Le cose ti saranno chiare quando ci fermeremo sul-la riva desolata di questo fiume». 
Allora, con gli occhi vergognosi e abbassati, temen-do che la mia domanda gli riuscisse molesta, mi a-stenni dal parlare sino al fiume. 
Il demonio Carόnte 
Ed ecco verso di noi venire su una nave un vecchio con la testa incanutita per l’età avanzata, gridando: 
«Guai a voi, o anime perverse! Non sperate mai di vedere il cielo. Io vengo per portarvi sull’altra riva nelle tenebre eterne, al caldo e al gelo. E tu, che sei lì, o anima viva, allontànati da costoro, che son mor-ti!» 
Ma, poiché vide che io non mi allontanavo, disse: 
«Per un’altra via, per altri porti verrai alla spiaggia (=del purgatorio), non qui, per passare. Una barca più leggera ti dovrà portare!» 
La mia guida a lui: 
«O Carónte, non ti crucciare, si vuole così là (=in cielo) dove si può ciò che si vuole, e più non do-mandare!» 
Allora si quietarono le ispide gote al nocchiero della livida palude, che intorno agli occhi aveva ruote di fuoco. Ma quelle anime, che erano affrante e nude, cambiarono colore e batterono i denti, non appena intesero quelle parole crudeli. Bestemmiavano Dio e i loro genitori, la razza umana, il luogo, il tempo, il seme della loro stirpe e il seme da cui erano nati. Poi, piangendo senza freno, si raccolsero tutte in-sieme sulla riva malvagia, che attende ciascun uomo che non teme Dio. Il demonio Carónte, facendo loro un cenno con gli occhi di fuoco, le raccoglie tutte, e batte con il remo quelle che indugiano. 
Come in autunno si staccano le foglie una dopo l’al-tra, finché il ramo vede per terra tutte le sue spoglie, similmente la cattiva discendenza di Adamo si af-fretta a lasciar la riva ad una ad una, seguendo i cenni del nocchiero, come uccelli che rispondono al richiamo. Così se ne va sopra l’onda fangosa e, pri-ma che sia discesa di là, sull’altra riva, di qua una nuova schiera si raduna. 1 3 

«O figlio mio» disse il maestro cortese, «coloro che muoion nell’ira di Dio (=in peccato) arrivano tutti qui da ogni paese e sono pronti ad oltrepassare il fiume, perché la giustizia divina li sprona, così che il loro timore si trasforma in desiderio. Di qui non passa mai un’anima buona; perciò, se Carónte si la-menta di te, puoi ben capire ormai che cosa vogliano dire le sue parole (=non passerai di qui e ti salve-rai)». 
Il terremoto 
Finito il discorso, la buia campagna tremò così forte, che il ricordo dello spavento mi bagna ancora di su-dore. La terra intrisa delle lacrime dei dannati spri-gionò vento e balenò una luce rossastra, che mi fece perdere i sensi. E caddi come l’uomo che prende sonno. 
