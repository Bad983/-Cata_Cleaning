Tre sodomiti fiorentini raggiungono i due poeti
Ero già in un luogo in cui si sentiva il rimbombo dell’acqua che cadeva nel girone sottostante, simile al ronzio delle api dentro l’arnia, quando tre ombre partirono insieme, correndo, da una schiera che pas-sava sotto la pioggia di fuoco che le tormentava.
Venivano verso di noi e ciascuna gridava:
«Férmati, tu, che dall’abito ci sembri un cittadino della nostra malvagia Firenze!»
Ahimè, quali terribili piaghe vidi sui loro corpi, re-centi e antiche, incise dalle fiamme! Ne soffro ancor oggi, quando me le ricordo. Alle loro grida il mio maestro si fermò e volse il viso a me:
«Aspetta» disse, «bisogna essere cortesi verso questi dannati. E, se non ci fosse la pioggia di fuoco che colpisce questo luogo, io direi che la fretta conviene più a te che a loro».
Non appena ci fermammo, essi ripresero a parlare come prima. Quando ci raggiunsero, si misero tutti e tre a camminare in cerchio intorno a noi. Come so-no soliti fare i lottatori nudi e cosparsi d’olio, che valutano l’avversario e il loro vantaggio, prima di battersi e ferirsi a vicenda, così, pur girando in ton-do, ciascuno di loro volgeva il viso verso di me e muoveva continuamente i piedi al contrario del col-lo.
Jacopo Rusticucci, Guido Guerra e Teg-ghiaio Aldobrandi
«Se la desolazione di questo luogo sabbioso e il no-stro aspetto annerito e riarso fanno disprezzare noi e le nostre preghiere» uno cominciò, «allora la nostra fama spinga il tuo animo a dirci chi sei tu, che così sicuro trascini da vivo i piedi per l’inferno. Costui, del quale mi vedi calpestare le orme, anche se cam-mina nudo e spellato, fu di condizione più elevata di quanto tu non creda. Fu nipote della buona Gualdra-da ed ebbe nome Guido Guerra. In vita fece grandi imprese con il senno e con la spada. L’altro, che calpesta la sabbia dietro di me, è Tegghiaio Aldo-brandi, il cui ricordo dovrebbe essere gradito su nel mondo. Ed io, che soffro con loro, fui Jacopo Rusti-cucci. Certamente mia moglie, che è una belva sel-vaggia, mi ha nuociuto più di tutto il resto!»
Se io fossi stato protetto dal fuoco, mi sarei gettato tra loro nel sabbione e credo che il maestro l’a-vrebbe tollerato. Ma, poiché io mi sarei bruciato e cotto, la paura vinse il mio desiderio di abbracciarli. Poi cominciai:
«La vostra condizione fece sorgere in me non di-sprezzo ma dolore - e lo proverò a lungo! -, non ap-pena il mio signore mi disse parole per le quali io pensai che venisse gente nobile come voi siete. Io sono della vostra città e ho sempre raccontato e a-scoltato con grande affetto le vostre opere e i vostri nomi onorati. Lascio una vita amara e vado in cerca della salvezza, che la mia guida veritiera mi ha promesso. Ma prima devo scendere fino al centro dell’inferno...»
Cortesia e valore a Firenze son morti
«Ti auguro di vivere a lungo» quello allora rispose, «e che la tua fama risplenda dopo di te! Dimmi se cortesia e valore dimorano ancora nella nostra città, come in passato succedeva, o se l’hanno del tutto abbandonata. Guglielmo Borsiere, che soffre con noi da poco tempo e cammina là con i suoi compagni, ci cruccia assai con le cattive notizie che porta!»
«La gente nuova, venuta dal contado, e i rapidi gua-dagni hanno generato orgoglio ed eccessi dentro di te, o Firenze, tanto che tu già piangi!»
Così gridai con il viso levato e i tre, che intesero le mie parole come risposta, si guardarono l’un l’altro come si guarda a una verità sgradita.
«Se, come hai fatto, ti costa così poco» tutti rispose-ro, «soddisfare le domande degli altri, felice te che parli così liberamente! Perciò, se scampi da questi luoghi oscuri e torni a rivedere le belle stelle, quan-do ti farà piacere dire “Io fui all’inferno”, parla di noi ai vivi!»
Quindi interruppero il cerchio intorno a noi e se ne andarono così veloci che le loro gambe snelle sem-bravano ali. Non si sarebbe potuto dire un “amen” così veloce come essi sparirono. Perciò al maestro parve opportuno che ce ne andassimo. Io lo seguivo. Eravamo andati un po’ avanti e il suono dell’acqua del Flegetόnte era così vicino che, se parlavamo, ci saremmo appena sentiti. Come quel fiume (che na-sce dal Monte Visi in Romagna e procede verso le-vante, dalla parte sinistra dell’Appennino, che in al-to si chiama Acquacheta, prima di scendere a valle, e a Forlì cambia nome in Montone) rimbomba sopra San Benedetto dell’Alpe per cadere in una sola ca-scata mentre doveva dar luogo a mille cascatelle; così giù per una riva scoscesa trovammo quel fiume rossastro scrosciare tanto forte che in poco tempo avrebbe danneggiato le orecchie. Io avevo intorno ai fianchi una corda e con essa una volta, agli inizi del viaggio, avevo pensato di catturare la lonza dal-la pelle chiazzata. Me la slegai di dosso, come Vir-gilio mi aveva comandato, e gliela porsi annodata e arrotolata. Poi egli si voltò alla sua destra e, stando alquanto lontano dall’orlo, la gettò giù in quel pro-fondo burrone.
«Una qualche reazione deve pur seguire» io dicevo tra me e me, «al nuovo segnale, che il mio maestro segue con occhio attento...»
L’arrivo di Gerione
Ahimè, quanto prudenti devono essere gli uomini quando sono presso i saggi, che non vedono soltanto gli atti esteriori, ma con il loro senno vedono anche dentro i pensieri! Egli mi disse:
«Ben presto salirà dal basso ciò che io attendo e che il tuo pensiero immagina vagamente. E ben presto si mostrerà ai tuoi occhi».
Sempre a quel vero che ha l’aspetto di una menzo-gna l’uomo deve chiudere le labbra finché può, per-ché senza nostra colpa ci procura la vergogna di ap-parire menzogneri. Ma qui non posso tacere. Sui
4 0
versi di questa Commedia, o lettore, ti giuro, se essi avranno lunga fama, che per quell’aria densa e oscu-ra io vidi venire, come se nuotasse, una figura verso l’alto, che avrebbe provocato sgomento anche in un cuore coraggioso. Assomigliava al marinaio che tal-volta va sott’acqua a sciogliere l’ancora, che si è impigliata in uno scoglio o in qualcos’altro che il mare racchiude, e che stende il corpo in su e ritrae le gambe per darsi slancio.