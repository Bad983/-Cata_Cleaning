Cerchio IX, lago di Cocìto, traditori della patria e degli ospiti, ore 16.00-18.00 di sabato santo 9 aprile 1300 
Ugolino della Gherardesca racconta la sua fine 
Quel peccatore sollevò la bocca dal pasto feroce, forbendola con i capelli del capo, che egli aveva già guastato dietro. Poi cominciò: 
«Tu vuoi che io rinnovi il dolore disperato che mi opprime il cuore soltanto a pensarci, prima che io ne parli. Ma, se le mie parole devono essere il seme che frutti infamia al traditore che io rodo, mi vedrai par-lare e insieme piangere. Io non so chi tu sei né in che modo sei venuto qua giù, ma mi sembri veramente di Firenze quando ti ascolto. Tu devi sapere che io fui il conte Ugolino della Gherardesca e che costui è l’arcivescovo Ruggieri degli Ubaldini. Ora ti dirò perché gli sono un vicino così molesto. Non occorre dirti che per i suoi malvagi intrighi, fidandomi di lui, io fui catturato e poi ucciso. Perciò udrai ciò che non puoi aver saputo, cioè come la mia morte fu crudele, e deciderai se mi ha offeso. Una stretta feri-toia dentro la torre della Muta, che da me ha preso il nome di torre della fame e che richiuderà ancora altri prigionieri, mi aveva già mostrato più lune at-traverso la sua apertura, quando io feci un sogno fu-nesto, che mi squarciò il velo del futuro. Costui ap-pariva a me la guida e il signore della brigata che cacciava il lupo e i lupetti sul monte san Giuliano, che impedisce ai pisani di veder Lucca. Aveva mes-so in prima fila i Gualandi, i Sismondi e i Lanfran-chi, con cagne magre (=il popolo), avide di preda e ben addestrate. Dopo una breve corsa mi apparivano stanchi il padre e i figli e mi pareva di vedere le ca-gne azzannare i loro fianchi con i denti appuntiti. Quando, prima del giorno, mi destai, sentii piangere nel sonno i miei figli, che erano con me, e chiedermi del pane. Sei ben crudele, se già non t’addolori pen-sando a ciò che si annunziava al mio cuore. E, se non piangi, per che cosa sei solito piangere? Erano già svegli e si avvicinava il momento in cui di solito ci veniva portato il cibo, ma a causa del sogno cia-scuno dubitava. Sentii inchiodare l’uscio sottostante di quell’orribile torre, perciò guardai nel viso i miei figli senza dir parole. Io non piangevo, tanto ero im-pietrito dentro. Piangevano essi. Il mio Anselmuccio disse: 
“Tu ci guardi così, o padre. Che cos’hai?” 
Io non piansi né risposi per tutto quel giorno e per la notte che seguì, finché il nuovo Sole non sorse sul-l’orizzonte. 
Quando entrò un po’ di luce nel carcere doloroso e io vidi in quei quattro volti il mio stesso aspetto, per il dolore mi morsi ambedue le mani. Essi, pensando che lo facessi per il desiderio di mangiare, sùbito si alzarono e dissero: 
“O padre, proveremo meno dolore, se ti cibi di noi: tu ci hai vestiti con queste misere carni, tu ora le puoi riprendere…” 
Allora mi quietai, per non renderli più tristi. Quel giorno e il giorno successivo restammo tutti muti. Ahi, o terra senza cuore, perché non ti apristi e non ci hai inghiottiti? Dopo che giungemmo al quarto giorno, Gaddo mi si gettò disteso ai piedi, dicendo: 
“O padre mio, perché non mi aiuti?” 
Poi morì. E, come tu vedi me, così io vidi cadere gli altri ad uno ad uno tra il quinto e il sesto giorno. Ormai cieco, io cominciai a brancolare sopra cia-scuno e per due giorni li chiamai, dopo che furon morti. Alla fine più che il dolore poté il digiuno…» 
Quand’ebbe finito di parlare, con gli occhi biechi riprese a guastare l’infelice teschio con i denti, che sull’osso furono forti come quelli d’un cane. 
L’invettiva di Dante contro i pisani 
Ahi, o Pisa, sei l’infamia delle genti del bel paese dove il sì suona (=l’Italia). Poiché i vicini son lenti a punirti, si muovano le isole di Capraia e di Gorgó-na e facciano un argine alla foce dell’Arno, così che anneghino tutti i tuoi abitanti! Anche se il conte U-golino aveva fama d’aver consegnato alcuni tuoi ca-stelli, non dovevi sottoporre i figli ad un supplizio così crudele. O nuova Tebe!, la giovane età rendeva innocenti Uguccione e Brigata e gli altri due già nominati! 
Tolomea e i traditori degli ospiti 
Noi passammo oltre, nella Tolomea, là dove la cro-sta gelata avvolge fra i tormenti altri dannati, che hanno la faccia non rivolta in giù bensì rivolta in su. In quel luogo lo stesso pianto non permette di pian-gere e il dolore, che trova un ostacolo sugli occhi, ritorna indietro ed accresce il tormento, perché le lacrime che si sono congelate per prime formano un nodo di ghiaccio e, come una visiera di cristallo, riempiono tutta l’occhiaia che sta sotto il ciglio. 
Anche se, come a un callo, il freddo aveva tolto o-gni sensibilità al mio viso, mi pareva già di sentire un bel po’ di vento. Perciò dissi: 
«O maestro mio, chi provoca questo vento? In questo luogo non cessa ogni movimento dell’aria?» 
Ed egli a me: 
«Presto sarai dove l’occhio darà risposta alla tua domanda e vedrai la causa che in alto lo produce…» 
Frate Alberigo dei Manfredi e Branca Do-ria 
Allora uno dei tristi della crosta ghiacciata gridò a noi: 
«O anime tanto crudeli da meritare la zona più pro-fonda dell’inferno, levàtemi dagli occhi le incrosta-zioni di ghiaccio così che possa sfogare un po’ il do-lore che mi riempie il cuore, prima che il pianto si congeli nuovamente!» 
Io a lui: 
«Se vuoi che ti aiuti, dimmi chi sei. Se non ti libero gli occhi, mi àuguro di andare nel fondo della ghiacciaia!» 
Allora rispose: 
«Io sono frate Alberigo dei Manfredi, son quello della frutta dell’orto del male. Qui raccolgo datteri per fichi!» 
«Oh» gli dissi, «tu sei già morto?» 
Ed egli a me: 7 9 

«Come il mio corpo si trovi lassù nel mondo, non so proprio. La Tolomea ha questo vantaggio, che spesso l’anima vi cade prima che Àtropo l’abbia spinta. E, affinché più volentieri tu mi liberi tutto il viso dalle lacrime ghiacciate, sappi che, non appena l’anima tradisce, come feci io, è privata del corpo da un de-monio, che poi lo governa mentre trascorre tutto il tempo che deve vivere. Poi essa precipita in questo pozzo. E forse lassù in terra si vede ancora il corpo dell’anima che sverna dietro di me. Tu lo devi sape-re, se vieni soltanto ora qua giù: è Branca Doria. Son passati parecchi anni da quando fu così richiu-so…» 
«Io credo» gli dissi, «che tu m’inganni, perché Branca Doria non è ancor morto, e mangia e beve e dorme e veste panni!» 
«Nella bolgia, che è più sopra, dei Malebranche» egli disse, «là dove bolle la pece tenace, non era an-cor giunto Michele Zanche, che questi lasciò il dia-volo al suo posto nel suo corpo. Così fece anche un suo parente che tradì con lui. Ora però stendi la ma-no verso di me ed àprimi gli occhi!» 
Io non glieli apersi, e cortesia fu esser villano con lui. 
L’invettiva contro i genovesi 
Ahi, o genovesi, uomini alieni da ogni buon costume e pieni di ogni magagna, perché non siete eliminati dal mondo? Con frate Alberigo, il peggior spirito di Romagna, io trovai uno di voi, Branca Doria, che per la sua opera di traditore con l’anima già si bagna in Cocìto e con il corpo appare ancor vivo sulla Ter-ra! 
