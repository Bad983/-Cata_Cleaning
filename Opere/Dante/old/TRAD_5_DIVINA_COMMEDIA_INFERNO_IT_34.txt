Cerchio IX, lago di Cocìto, traditori dei benefattori, dopo le ore 19.30 di sabato, ore 7.30 di domenica 10 aprile 
Come un mulino a vento tra la nebbia 
«I vessilli del re dell’Inferno avanzano verso di noi, perciò guarda avanti» disse il mio maestro, «per ve-dere se riesci a distinguerlo in questa oscurità!» 
Come quando una grossa nebbia si leva o quando nel nostro emisfero si fa notte, appare in lontananza un mulino che il vento fa girare, allora mi parve di ve-dere un tale ordigno. Poi per il vento mi strinsi die-tro alla mia guida, perché non vi era altro riparo. 
Giudecca e i traditori dei benefattori 
Già ero - e con paura lo metto in versi - là dove le ombre dei dannati erano tutte coperte dal ghiaccio e trasparivano come pagliuzze nel vetro. Alcune sono distese; altre stanno dritte, ora con il capo ora con le piante dei piedi; altre, come un arco, piegano il vol-to verso i piedi. 
L’incontro con Lucifero 
Quando ci fummo fatti tanto avanti che al mio mae-stro piacque di mostrarmi la creatura che ebbe belle sembianze, mi si tolse davanti e mi fece fermare, di-cendo: 
«Ecco Lucifero ed ecco il luogo dove conviene che ti armi di coraggio!» 
Come io divenni raggelato per la paura e con la vo-ce fioca, non domandarmi, o lettore; ed io non te lo descrivo perché le parole sarebbero inadeguate. Io non morii e non rimasi vivo: pensa da parte tua, se hai un po’ d’ingegno, come io divenni, privo di vita e privo di morte! 
L’imperatore del doloroso regno da metà del petto usciva fuori della ghiacciaia: io mi avvicinavo a un gigante più di quanto i giganti non facciano con le sue braccia. Vedi dunque quanto dev’essere alto l’intero corpo, per adattarsi a tali braccia. Se egli fu così bello come ora è brutto e se contro il suo creato-re si ribellò, deve ben procedere da lui ogni male! Oh quanto grande meraviglia apparve a me, quando io vidi tre facce alla sua testa! Una era davanti ed era rossa, esprimeva l’odio; le altre due si aggiunge-vano a questa sopra la metà di ciascuna spalla e si congiungevano dietro, al posto della cresta. La fac-cia di destra appariva di un colore tra il bianco e il giallo, esprimeva l’impotenza. Quella di sinistra as-somigliava a coloro che vengono da quella regione, l’Etiopia, da cui il Nilo scende a valle, esprimeva l’ignoranza. 
Sotto ciascuna testa uscivano due grandi ali, quanto era conveniente ad un uccello così grande: sul mare io non vidi mai vele così enormi! Esse non avevano penne, ma erano come quelle di pipistrello. E agita-va quelle ali in modo tale che tre venti si muoveva-no da lui: per questo motivo il lago di Cocìto era tutto gelato. Con sei occhi piangeva e per tre menti gocciolava il pianto e la bava sanguinosa. 
Giuda, traditore di Gesù Cristo, e Bruto e Cassio, traditori dell’impero 
Da ogni bocca schiacciava con i denti un peccatore come una gràmola, così che tre ne faceva dolenti. Per quello davanti il mordere di Lucifero era nulla rispetto al graffiare, tanto che talvolta la schiena ri-maneva tutta priva della pelle. 
«Quell’anima lassù, che ha la pena maggiore» disse il maestro, «è Giuda Iscariota, che ha il capo dentro la bocca e dimena le gambe fuori. Degli altri due, che pendono con il capo fuori, quel che pende dalla faccia nera è Giunio Bruto - vedi come si contorce e non fa parola! -; l’altro è Cassio Longino, che appa-re così tarchiato… 
Ma la notte ritorna sulla Terra e ormai si deve parti-re, perché abbiamo visto tutto qui nell’inferno!» 
Dante e Virgilio si rovesciano e salgono 
Come a lui piacque, io mi avvinghiai al suo collo. Egli prese il tempo e il luogo opportuni e, quando le ali furono assai aperte, si appigliò alle coste villose. Poi di vello in vello discese giù tra il folto pelo e le croste di ghiaccio. Quando noi fummo là dove la co-scia si piega, al punto che si trova sulla sporgenza delle anche, la mia guida, con fatica e con angoscia, volse la testa dove aveva le gambe e si capovolse, poi si aggrappò al pelo come un uomo che sale, tan-to che io credevo di ritornare ancora nell’inferno. 
«Tiènti ben stretto al mio collo, perché per tali sca-le» disse il maestro ansando come un uomo affatica-to, «conviene che ci si allontani da tanto male...» 
Poi uscì fuori per il fóro di una roccia e mi depose sull’orlo di quell’apertura a sedere, quindi diresse verso di me il passo accorto. Io levai gli occhi poi-ché credevo di veder Lucifero come l’avevo lascia-to; invece gli vidi tenere le gambe in su. Se io di-venni allora tutto agitato e confuso, lo pensi la gente ignorante, la quale non comprende qual è quel punto - il centro della terra - che io avevo attraversato. 
«Lèvati su in piedi» disse il maestro, «la via è lunga e il cammino è in salita, e già il Sole ritorna a mezza ora terza (=7.30)!» 
Non era una sala di palazzo il luogo dove eravamo, ma una grotta naturale che aveva il suolo ineguale e che mancava di luce. 
Il centro della Terra 
«Prima che io mi distacchi dall’abisso, o maestro mio» dissi quando fui dritto in piedi, «pàrlami un poco, per trarmi da un dubbio: dov’è la ghiacciaia? e come mai Lucifero è conficcato così sottosopra? e come, in così poco tempo, il Sole ha fatto il tragitto dalla sera alla mattina?» 
Ed egli a me: 
«Tu immagini ancora di essere di là dal centro della Terra, dove io mi aggrappai al vello del verme mal-vagio che perfora il mondo. Tu fosti di là dal centro finché io discesi. Quando io mi capovolsi, tu oltre-passasti il centro della Terra, verso il quale sono at-tratti i corpi pesanti da ogni parte dell’universo. Ed ora sei entrato nell’emisfero australe, che è agli an-tipodi di quello boreale. Quest’ultimo ricopre le ter-re emerse e sotto il suo punto più alto sorge la città 8 1 

di Gerusalemme, dove fu ucciso l’uomo che nacque e visse senza peccati (=Gesù). Tu hai i piedi su un piccolo piano circolare che forma l’altra faccia della Giudecca. Qui è mattino quando di là è sera; e Luci-fero, che ci fece scala con il pelo, è ancora conficca-to così com’era prima. 

La caduta dal cielo di Lucifero 
Dalla parte dell’emisfero australe cadde giù dal cie-lo. E la Terra, che prima di là emerse dalla superfi-cie marina, per paura di lui si ritrasse sotto le acque del mare e venne nell’emisfero boreale, il nostro e-misfero. E, forse per fuggire da lui, quella terra che appare di qua, cioè la montagna del purgatorio, la-sciò qui un luogo vuoto e corse nuovamente in alto». 
Noi eravamo in un luogo lontano da Lucifero tanto quanto è lunga la caverna. Esso non appariva agli occhi a causa del buio, ma se ne percepiva la pre-senza grazie al suono di un ruscelletto (=il Lete), che qui discende attraverso il buco di una roccia, che esso ha scavato con il corso, che è tortuoso e po-co inclinato. 
L’uscita dall’inferno, a riveder le stelle 
La mia guida ed io entrammo per quel cammino na-scosto, per ritornare nel mondo chiaro. E, senza pre-occuparci di alcun riposo, salimmo in su, egli davan-ti e io dietro, finché per un pertugio rotondo vidi delle cose belle, che il cielo porta. Di qui uscimmo a riveder le stelle. 
