Cerchio I, il limbo e i grandi spiriti, sera di venerdì santo 8 aprile 1300 
Dante e Virgilio scendono nel primo cer-chio 
Un forte tuono interruppe il sonno profondo in cui ero caduto e mi risvegliai come chi è destato da una forza esterna. Mi sentivo ben riposato. Mossi intorno a me lo sguardo, lo levai dritto e guardai con atten-zione, per riconoscere il luogo dov’ero. E mi ritrovai davvero sull’orlo della valle dolorosa dell’abisso, che accoglie in sé infiniti lamenti. Essa era a tal punto oscura, profonda e nebbiosa, che, pur spingen-do lo sguardo in fondo, non riuscivo a veder nulla. 
«Ora discendiamo giù nel mondo immerso nel buio» cominciò il poeta tutto smorto. «Io andrò avanti, tu mi verrai dietro». 
Io mi ero accorto del suo pallore, così dissi: 
«Come potrò seguirti, se sei spaventato anche tu, che di solito conforti i miei dubbi?» 
Ed egli a me: 
«L’angoscia per le genti, che sono qua giù, mi di-pinge sul viso quel sentimento che tu credi paura [ed è compassione]. Andiamo, poiché la lunghezza del cammino ci costringe a fare in fretta!» 
Così si mise in cammino e mi fece entrare nel primo cerchio che gira intorno all’abisso. 
Il limbo e i suoi abitanti 
Qui, se si ascoltava, non si sentiva alcun pianto, ma soltanto sospiri, che facevano tremare l’aria eterna. Ciò avveniva perché quegli spiriti provavano dolore, ma non erano sottoposti a tormenti. Le schiere erano numerose e formate da molte anime. Io vedevo bam-bini, donne e uomini. 
Il buon maestro a me: 
«Tu non domandi chi sono questi spiriti che tu vedi? Prima di procedere oltre, voglio che tu sappia che essi non peccarono. Se hanno meriti, ciò non basta, perché non ebbero il battesimo, che è la porta della fede in cui tu credi. E, se vissero prima della nascita di Gesù Cristo, non adorarono Dio nel modo dovuto. Anch’io faccio parte di queste anime. Per questa mancanza e non per altra colpa, siamo all’inferno. Proviamo un’unica sofferenza, quella di vivere nel desiderio senza speranza di vedere Dio...» 
La discesa nel limbo di Gesù Cristo 
Quando sentii queste parole, provai un gran dolore al cuore, poiché compresi che lì, nel limbo, erano sospese genti di grande valore. 
«Dimmi, o maestro mio, dimmi, o signore» io co-minciai, per esser certo di quella fede che vince ogni dubbio, «da questo luogo uscì mai qualcuno, per suo merito o per merito altrui, che poi andasse in paradi-so?» 
Egli comprese la mia domanda implicita, così rispo-se: 
«Io ero da poco in questa condizione, quando vidi venire qui Gesù Cristo onnipotente, che portava il segno della sua vittoria sulla morte. Fece uscire da qui l’ombra di Adamo, il primo padre, di suo figlio Abele e quella di Noè, di Mosè legislatore del suo popolo e sempre obbediente a Dio, del patriarca A-bramo e di re David, di Giacobbe con suo padre I-sacco, i suoi figli e la moglie Rachele, per la quale tanto fece per averla in moglie, e molti altri. E li portò in paradiso. Voglio che tu sappia che, prima di essi, gli spiriti umani non si salvavano». 
Omero e gli altri poeti 
Non interrompevamo il cammino perché Virgilio parlava, ma oltrepassammo quella fitta schiera di spiriti, quella schiera, dico, numerosa di spiriti. Non avevamo percorso un lungo tratto di strada dopo il mio risveglio, quando io vidi un fuoco che vinceva la cappa di tenebre che ci avvolgeva. Eravamo anco-ra un po’ lontani da esso, ma non tanto che io non distinguessi confusamente che spiriti di grandi per-sonaggi abitavano quel luogo. 
«O tu, che onori la scienza e l’arte poetica, chi sono questi spiriti di fama così grande, che sono separati dalla condizione degli altri?» 
Ed egli a me: 
«Il buon nome che di loro suona lassù, nella tua vita, acquista grazia in cielo, che così li privilegia...» 
Intanto io udii una voce: 
«Onorate Virgilio, l’altissimo poeta! La sua ombra si era allontanata, ma ora ritorna in mezzo a noi!» 
Poi la voce si fermò e tacque. Io vidi quattro grandi ombre venire verso di noi. Non avevano l’aspetto né triste né lieto. 
Il buon maestro cominciò a dire: 
«Guarda il poeta con la spada in mano, che precede gli altri tre come loro signore. Quello è Omero, il poeta più grande di tutti. L’altro che lo segue è Ora-zio, autore delle Satire. Il terzo è Ovidio. E l’ultimo è Lucano. Essi hanno in comune con me il nome di poeta, che era stato pronunciato da uno di loro per tutti gli altri, e in tal modo mi rendono onore, per-ché, onorando me, onorano anche se stessi». 
Così io vidi radunarsi la bella scuola di quel signore dell’altissimo canto della poesia epica, che vola come un’aquila sopra gli altri poeti. Essi si misero a parlare un po’ tra loro, poi si volsero verso di me con un cenno di saluto che fece sorridere il mio ma-estro. E mi fecero un onore ancora maggiore, poiché mi accolsero nella loro schiera, così io fui sesto tra quelle grandi menti. 
Il nobile castello dei grandi spiriti 
Poi andammo verso la fonte di luce davanti a noi, parlando di cose che è bello tacere, proprio com’era bello parlarne là dove io ero. Venimmo ai piedi di un nobile castello, circondato sette volte da mura molto alte e difeso tutt’intorno da un bel fiumicello. Lo oltrepassammo come fosse di terreno solido. Per sette porte entrai con questi saggi. Alla fine giun-gemmo in un prato ricoperto d’erba fresca. Qui vi erano genti con sguardi lenti e severi. Il loro aspetto mostrava grande autorevolezza. Parlavano poco e con voci soavi. Ci spostammo da una parte, in un luogo aperto, luminoso e rialzato, dal quale poteva-mo vedere tutti quanti. Lì di fronte, sopra l’erba, che era verde come smalto, mi furono mostrati i grandi 1 5 

spiriti del passato e dentro di me provo ancora la grandissima esaltazione di averli visti. 
Io vidi Elettra con molti suoi compagni, tra essi ri-conobbi Ettore ed Enea, Giulio Cesare con l’arma-tura e gli occhi minacciosi del grifone. Vidi Camilla e Pentesilea, la regina delle amazzoni. Dalla parte opposta vidi il re Latino, che sedeva con sua figlia Lavinia. Vidi Lucio Bruto che cacciò Tarquinio il Superbo, Lucrezia, Giulia, Marzia e Cornelia. E tut-to solo, in un angolo, vidi il Saladino. Alzando un po’ gli occhi, vidi Aristotele, il maestro di tutti i sa-pienti, che sedeva in mezzo agli altri filosofi. Tutti lo ammiravano, tutti lo onoravano. Qui io vidi So-crate e Platone, che gli stavano più vicini degli altri, Democrito, che ritiene il mondo retto dal caso, Dio-gene, Anassagora e Talete, Empedocle, Eraclito e Zenone. Vidi il saggio che descrisse le qualità delle piante, intendo Dioscoride. E vidi Orfeo, Tullio Ci-cerone, Lino e il filosofo Seneca, Euclide, il fonda-tore della geometria, e Tolomeo, Ippocrate, Avicen-na e Galeno, Averroè, che fece il grande commento ad Aristotele... Io non posso ricordarli tutti, perché la lunghezza dell’argomento me lo impedisce, per-ciò spesso le parole sono inferiori ai fatti. 
Dante e Virgilio si separano dagli altri po-eti 
Il gruppo dei sei poeti si divide in due: per un’altra via il saggio maestro mi conduce, fuori dell’aria quieta, nell’aria che trema per i lamenti. E vengo in una parte del primo cerchio dove non c’è alcuna lu-ce. 
