L’invocazione alle muse
Il giorno se n’andava e l’aria bruna toglieva dalle loro fatiche gli esseri che vivono sulla Terra. Soltan-to io mi preparavo a sostenere sia le fatiche del cammino, sia lo strazio delle visioni angosciose, che la mia mente riferirà senza errori. O muse, o mio al-to ingegno, ora aiutàtemi. O memoria che scrivesti ciò che vidi, qui apparirà il tuo valore!
I dubbi di Dante sul viaggio
Io cominciai:
«O poeta che mi guidi, guarda se le mie capacità sono sufficienti, prima che tu mi faccia iniziare que-st’arduo viaggio. Tu dici che il padre di Silvio (=E-nea), mentre era ancora in vita andò nei regni eterni e vi andò con il corpo e l’anima. Perciò per un uomo capace di ragionare appare accettabile l’idea che l’avversario di ogni male (=Dio) sia stato cortese con lui. Basta che si pensi alle straordinarie conse-guenze che dovevano procedere da lui, chi egli era e le qualità che aveva. Egli fu scelto nell’empìreo come padre di Roma e dell’Impero. A loro volta Roma e l’Impero furono costituiti per diventare il luogo santo in cui siede il successore di Pietro, il primo degli apostoli. In questa discesa, per la quale tu lo celebri, ascoltò cose che gli permisero di vin-cere contro Turno e i rùtuli e che diedero luogo alla sede papale. Vi andò poi Paolo di Tarso, il Vaso della volontà divina, per portare dall’oltretomba una prova per quella fede, con cui inizia la via della sal-vezza. Ma io perché debbo venirvi? E chi lo permet-te? Io non sono Enea, non sono Paolo: né io né altri mi ritiene capace di quest’impresa. Perciò, se deci-do di venire, temo di commettere una follia. Tu sei saggio e capisci il mio dilemma meglio di quanto io dico!»
E, come colui che non vuole più ciò che prima vole-va e per nuovi pensieri cambia proposito, tanto che non incomincia più; così mi feci io su quella pendi-ce ormai oscura, perché, riflettendo sulle difficoltà, già ponevo termine a quel viaggio, che ero stato così precipitoso a iniziare.
Le tre donne in cielo e Virgilio
«Se io ho ben capito le tue parole» rispose l’ombra di quel grande, «la tua anima è offesa dalla viltà, la quale molte volte ostacola l’uomo e lo distoglie da un’impresa che dà onore, come una cosa falsamente vista fa volgere indietro una bestia, che piglia spa-vento. Per liberarti da questo timore, ti dirò perché venni e che cosa ascoltai la prima volta che provai dolore per te. Io ero nel limbo, fra coloro che sono sospesi tra la salvezza e la dannazione, e mi chiamò una donna tanto beata e tanto bella, che io la pregai di comandarmi! I suoi occhi brillavano più delle stelle e cominciò a parlare soave e piana, con voce angelica, nella sua lingua:
“O nobile anima mantovana, la cui fama dura anco-ra nel mondo e durerà a lungo quanto durerà il mon-do, l’amico mio sincero, e non di un momento occa-sionale, sul pendìo deserto è così impedito nel cam-mino, che per la paura si è voltato indietro. E temo che si sia già così perso d’animo e che io mi sia mossa troppo tardi a soccorrerlo, per quel che io ho udito di lui in cielo. Ora va’ e aiùtalo con le tue pa-role suadenti e con ciò che serve alla sua salvezza, e ne sarò consolata. Io, che ti faccio andare, sono Bea-trice e vengo dal luogo in cui desidero tornare. L’amore, che ora mi fa parlare, mi mosse fino a te. Quando sarò davanti al mio Signore, ti loderò spesso per l’aiuto che mi hai dato!»
Poi tacque. Io le risposi così:
“O donna piena di quella virtù (=la fede e la teolo-gia), che permette all’uomo di superare ogni essere contenuto in quel cielo della Luna che compie i giri più piccoli (=ogni essere terrestre), il tuo comando mi è tanto gradito, che l’ubbidirti, se già fosse attua-to, sarebbe lento. Non devi far altro che esprimermi i tuoi desideri! Ma dimmi perché non temi di scen-dere qua giù nel limbo, in questo centro dell’ampio luogo (=l’empìreo), in cui tu desideri così intensa-mente tornare?”
“Poiché tu vuoi sapere le cose tanto a fondo” mi ri-spose, “ti dirò brevemente perché non temo di veni-re qui dentro. Si devono temere solamente quelle cose che sono capaci di farci del male, non le altre, che perciò non fanno paura. Dio per la sua grazia mi ha fatto tale, che la vostra infelicità non mi com-muove, né il fuoco di questo incendio mi reca dan-no. In cielo una donna gentile (=la Vergine Maria) ha compassione di questo impedimento che io ti mando a togliere, così lassù ella spezza il severo giudizio divino. Questa si rivolse a Lucia e disse: - Il tuo devoto ha ora bisogno di te. Io te lo racco-mando! -. Lucia, nemica di ogni crudeltà, si mosse e venne al luogo in cui sedevo con l’antica Rachele e mi disse: - O Beatrice, vera lode di Dio, perché non soccorri colui che ti amò tanto e che, per aver amato te, uscì fuori della schiera del volgo? Non odi l’angoscia delle sue lacrime? Non vedi la lotta mor-tale che combatte nella selva oscura, più pericolosa del mare? -.
Virgilio accorre in aiuto a Dante
Al mondo non ci furono mai persone così veloci a cercare il proprio utile o a schivare il proprio danno, come fui io, dopo che mi furono dette tali parole. Venni nel limbo dal mio beato seggio, confidando nella tua parola sapiente, che onora te e chi la ascol-ta”.
Dopo che mi disse queste parole, la donna volse gli occhi lucenti pieni di lacrime, perciò mi feci più ra-pido nel venire. Venni da te, come ella volle, e ti sottrassi al pericolo di quella fiera, che t’impedì il cammino più breve verso il bel monte. Dunque, che c’è che non va? Perché, perché ti fai prendere dal-l’incertezza? Perché accogli nel tuo cuore tanta vil-tà? Perché non hai coraggio né sicurezza d’animo dopo che tre donne benedette si curano di te nella corte celeste e dopo che le mie parole ti promettono un bene così grande?»
1 1
Dante ritorna nel primo proposito
Come i fiorellini di campo si piegano e richiudono i petali per il gelo notturno, ma, quando il Sole li il-lumina, rialzano il capo e si aprono sul loro stelo; così io abbandonai la sfiducia che mi aveva preso e il nuovo coraggio mi riempì il cuore. E, ormai rassi-curato, risposi:
«O pietosa Beatrice che mi soccorse e cortese tu, che ubbidisti sùbito alle parole veritiere che ti disse! Tu con le tue parole mi hai fatto provare un tale de-siderio di venire, che son tornato nel primo proposi-to. Ora va’, perché una volontà sola è in entrambi: tu sei la mia guida, tu il signore, tu il maestro!»
Così gli dissi. E, dopo che si mosse, m’inoltrai per il cammino aspro e selvaggio.