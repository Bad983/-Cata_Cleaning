Guido da Montefeltro
Ormai la fiamma di Ulisse era dritta in alto e quieta, perché non parlava più, e ormai lontano da noi se ne andava con la licenza del dolce poeta, quando un’altra fiamma, che veniva dietro di lei, ci fece volger gli occhi sulla sua cima, per un suono confuso che ne usciva.
Come il bue siciliano di Perillo, che mugghiò prima con il pianto di colui - e ciò fu giusto - che l’aveva costruito con la sua lima, muggiva con la voce del suppliziato, tanto che, per quanto fosse di bronzo, appariva trafitto dal dolore; così, per non trovar da principio nel fuoco né via d’uscita né foro, nelle o-scillazioni della fiamma si convertivano le parole grame. Ma, dopo che ebbero trovato la loro via su per la punta, dandole quel guizzo che le avrebbe da-to la lingua al loro passaggio, udimmo dire:
«O tu, al quale io drizzo la voce e che parlavi or ora italiano dicendo “Ora va’, più non ti spingo a parla-re”, perché io son giunto forse troppo tardi, non ti rincresca di restare a parlare con me. Vedi che non rincresce a me, che ardo!
La situazione politica della Romagna
Se tu soltanto ora in questo mondo cieco sei caduto da quella dolce terra italiana dalla quale io reco tut-ta la mia colpa, dimmi se i romagnoli hanno pace o guerra, perché io fui dei monti che sorgono là, tra Urbino e la giogaia dell’Appennino, dalla quale na-sce il Tevere!»
Io ero ancora tutto attento e chino in giù, quando la mia guida mi toccò il fianco con il gomito, dicendo:
«Parla tu, questo è italiano!»
Ed io, che avevo già pronta la risposta, senza indu-gio incominciai a parlare:
«O anima, che sei laggiù nascosta dalla fiamma, la tua Romagna non è, e non fu mai, senza conflitti nel cuore dei suoi tiranni, ma ora non ve ne lasciai alcu-no di visibile. Ravenna sta com’è stata da molti anni a questa parte: l’aquila dei da Polenta la protegge, così come ricopre Cervia con le sue ali. Forlì, che già fece lunga resistenza e una sanguinosa strage di francesi, si ritrova sotto le branche verdi degli Orde-laffi. E il vecchio e il nuovo mastino (=Malatesta e Malatestino da Verucchio), che fecero strazio di Montagnana dei Parcitadi, là, come il solito, fan succhiello dei loro denti e dissanguano i loro sudditi. Faenza e Imola, bagnate dal Lamone e dal Santerno, son sotto il leoncello dal nido bianco di Maghinardo Pagani da Susinana, che muta partito dall’estate all’inverno. E Cesena, della quale il fiu-me Savio bagna il fianco, così come essa siede tra la pianura e la montagna, vive tra tirannia e libere isti-tuzioni.
Ora ti prego di raccontarci chi sei: non essere restìo a rispondere più di quanto altri (=Dante stesso) sia stato con te, possa il tuo nome durare lungamente nel mondo!»
Guido, l’esperto in inganni che si fa in-gannare
Dopo che il fuoco ebbe ruggito alquanto nel suo so-lito modo, la punta acuta della fiamma si mosse di qua e di là. Poi emise tali parole:
«Se io credessi di rispondere a una persona che do-vesse tornare nel mondo, questa fiamma sarebbe senza più scosse e tacerebbe. Ma, poiché mai da questo fondo tornò alcun vivo (se io odo il vero), senza timore d’infamia ti rispondo. Io fui uomo d’ar-me e poi frate francescano, credendo, così cinto, di fare ammenda dei miei peccati. E certamente quanto credevo si sarebbe avverato, se non ci fosse stato il papa - che gli venga ogni malanno! -, che mi rimise nelle prime colpe. E come e perché avvenne voglio che tu intenda. Mentre io ebbi forma di ossa e di carne che mia madre mi diede, le mie opere non fu-rono di leone, ma di volpe. Io seppi tutti gli accor-gimenti e tutte le vie coperte, e ne feci tale uso, che la fama giunse fino al confine della Terra. Quando mi vidi giunto in quella parte della mia età (=la vec-chiaia), in cui ciascuno dovrebbe calar le vele e rac-coglier le sàrtie, ciò che prima mi piaceva, allora mi rincrebbe e, pentito e confesso, mi feci frate. Ahimè infelice! Eppure mi sarebbe giovato, se non mi fossi lasciato sviare!
Bonifacio VIII chiede un consiglio fraudo-lento
Il principe dei nuovi farisei (=Bonifacio VIII), aven-do guerra presso Roma contro i Colonna e non con-tro i saraceni né contro i giudei, perché ciascun ne-mico era cristiano e nessuno era andato a conquista-re la città di Acri [in Siria] né aveva fatto il mercan-te nella terra del sultano, né sommo ufficio né ordini sacri guardò in sé, né in me quel cordone, che un tempo faceva più magri coloro che lo cingevano. Ma, come Costantino fece chiamare papa Silvestro I dalla grotta del Soratte, per guarir la lebbra; così co-stui mi fece venire quale maestro, per guarir la sua febbre superba. Egli mi domandò un consiglio frau-dolento, io tacqui, perché le sue parole apparvero quelle di un ubriaco. Poi riprese a dire:
“Il tuo cuore non sospetti. Fin d’ora ti assolvo, e tu inségnami come fare per conquistare la città di Pale-strina. Io posso chiudere e aprire il cielo, come tu sai, perché son due le chiavi che il mio predecessore Celestino V non ebbe care!”
Allora gli argomenti gravi mi spinsero là dove il si-lenzio mi apparve la scelta peggiore, e dissi:
“O padre, poiché tu mi lavi di quel peccato nel qua-le ora io devo cadere, ecco il mio consiglio: una grande promessa di pace e di conciliazione, che poi non manterrai, ti farà trionfare nella tua alta sede”.
Il santo ignorante e il diavolo logico
Francesco d’Assisi venne poi, come io fui morto, per prendere la mia anima; ma uno dei neri cherubini disse:
“Non portarmelo via: non farmi torto! Deve venir giù tra i miei servi, perché diede il consiglio fraudo-lento, e da quel consiglio in poi gli son sempre rima-sto alle spalle, perché non si può assolvere chi non si
6 3
pente, né ci si può pentire e voler insieme peccare, perché la contraddizione non lo permette…”.
O me dolente!, come mi riscossi quando mi prese di-cendomi:
“Forse tu non pensavi che io fossi un demonio logi-co?!”
Mi portò da Minosse, e quello attorcigliò otto volte la coda al dorso impietoso; e, dopo che per la gran rabbia di soddisfazione se la morse, disse:
“Costui deve andare tra i malvagi avvolti nel fuo-co”.
Perciò io qui, dove vedi, sono perduto e, così avvol-to nella fiamma, mi dolgo andando in giro per la bolgia!»
Quando egli ebbe finito di parlare, la fiamma stra-ziata dal dolore si allontanò, torcendo e agitando la punta aguzza. Noi passammo oltre, io e la mia gui-da, su per lo scoglio fino all’altro arco che copre la bolgia, nella quale pagano il fio coloro che, provo-cando divisioni, si acquistano il carico di colpa e di pena.