Cerchio VIII, settima bolgia, i fraudolenti: i ladri, verso le ore 11.00 di sabato santo 9 aprile 1300 
La difficile salita 
In quel periodo dell’anno appena iniziato, in cui il Sole intiepidisce i raggi sotto l’Acquario e le notti si avvicinano alla durata dei giorni (=dal 21 gennaio al 18 febbraio), quando la brina sulla Terra è l’imma-gine della neve, la sua bianca sorella, anche se ben presto si scioglie, il contadino, a cui manca il forag-gio, si alza e guarda fuori, e vede tutta la campagna imbiancata. Perciò si batte il fianco disperato, ritor-na in casa e si lagna andando qua e là, come un po-veraccio che non sa che cosa fare. Poi ritorna fuori e riacquista la speranza, poiché vede che il mondo in poco tempo ha cambiato faccia e la brina si è sciol-ta. Prende il suo bastone e spinge le pecore fuori dell’ovile a pascolare. 
Allo stesso modo il maestro mi fece sbigottire quan-do io lo vidi con la fronte così turbata, e altrettanto rapidamente giunse il rimedio al male, perché, come noi venimmo al ponte franato, la mia guida si rivolse a me con l’aspetto dolce che io vidi la prima volta ai piedi del colle. Osservò con attenzione la frana, pre-se una decisione tra sé e sé, quindi aprì le braccia e mi afferrò saldamente per farmi salire. E, come chi si mette all’opera e valuta il da farsi, e mostra di a-vere sempre una soluzione pronta, così, mentre mi trascinava verso la cima di un masso sporgente, a-docchiava un’altra roccia e mi diceva: 
«Aggràppati poi a quella, ma prima controlla se è tanto solida da reggerti!» 
La via non era adatta a gente che indossava il man-tello di piombo, poiché noi a malapena, egli leggero ed io spinto da lui, potevamo salire di sporgenza in sporgenza. E, se non fosse che da quella parte del-l’argine più che dall’altra il pendio era più breve, non so lui, ma io mi sarei fermato. Ma, poiché Ma-lebolge declina tutta verso l’apertura del pozzo che si trova nella parte più bassa dell’inferno, la posi-zione di ciascuna bolgia fa sì che l’argine esterno sia più alto e quello interno più basso. Alla fine noi ve-nimmo in cima alla frana, dove l’ultima roccia è ca-duta. Io non avevo più fiato nei polmoni, quando ar-rivai su, e non potevo procedere oltre, perciò, appe-na arrivato, mi sedetti. 
«Ora non devi fermarti a riposare» disse il maestro, «poiché sedendo su piume né stando sotto coltri si acquista fama. E chi passa la sua vita senza di essa, sulla Terra lascia di sé una traccia simile al fumo nell’aria e alla schiuma nell’acqua. Perciò àlzati su, vinci l’affanno del respiro con la forza d’animo che vince ogni resistenza, se non si accascia per terra con il suo corpo mortale. Conviene salire una scala più lunga, non basta essersi allontanati da questi dannati. E, se tu mi capisci, fa’ in modo che il mio consiglio ti sia utile!» 
Allora mi alzai, mostrando di avere più fiato di quanto non mi sentivo in corpo, e dissi: 
«Vai avanti, perché io sono forte e ardito…» 
I dannati della settima bolgia 
Prendemmo la via su per il ponte roccioso, che era impervio, stretto e malagevole, e assai più ripido di quello precedente. Andavo avanti parlando, per non apparire affaticato, quando dall’altra bolgia uscì una voce che pronunciava parole confuse. Non so che cosa disse, anche se ero già in cima al ponte che so-vrastava la bolgia, ma chi parlava sembrava che si stesse muovendo. Io guardavo in giù, ma i miei oc-chi, per quanto attenti, non potevano andare sino al fondo a causa del buio. 
Allora dissi: 
«O maestro, cerca di arrivare sull’altro argine che cinge la bolgia e scendiamo dal ponte, perché da qui io odo le voci ma non capisco le parole, guardo in basso e non vedo nulla!» 
«Non ti do altra risposta» disse, «se non invitandoti ad agire, perché alla giusta domanda deve seguire l’azione fatta in silenzio». 
Noi discendemmo il ponte dalla parte in cui si con-giunge con l’ottava bolgia, poi la bolgia mi apparve ben visibile. Dentro vidi un terribile groviglio di serpenti, di specie talmente diverse che il solo ricor-do mi rimescola il sangue. La Libia non si deve più vantare con la sua sabbia, poiché, se produce cheli-dri, iacule, faree, cencri e anfisibene, non mostrò mai tanti animali velenosi e dannosi con tutta l’Etiopia né con la regione sopra il Mar Rosso (=l’Arabia). In mezzo a questa crudele e tristissima abbondanza correvano genti nude e spaventate, sen-za speranza di trovare un rifugio o la pietra dell’invisibilità. Dietro le spalle avevano le mani legate con serpi, che ficcavano la coda e il capo lungo le reni e poi si annodavano sul ventre. 
Vanni Fucci come l’Araba Fenice 
All’improvviso un serpente si avventò sopra un dan-nato che era dalla nostra parte e lo morse là dove il collo incontra le spalle. Non si scrissero mai una “O” né una “I” così velocemente come quello si ac-cese, bruciò e, cadendo a terra, divenne tutto cenere. Ma, dopo che fu a terra così distrutto, la cenere si raccolse da sola e il dannato ritornò subito nel suo aspetto precedente. Così i saggi narrano che la feni-ce muore e poi rinasce, quando si avvicina ai cin-quecento anni di età. Nella sua vita non si nutre di erba né di biada, ma soltanto di gocce di incenso e di resina profumata, e le sue bende funebri sono di nardo e di mirra. E come colui che cade e non sa come, se per la forza di un demone che lo tira a terra o per l’epilessia che lo colpisce, quando si rialza si guarda intorno, tutto smarrito per la grave angoscia che ha provato. E, guardandosi intorno, sospira. Così era il peccatore dopo che si era rialzato. Oh, potenza di Dio, quanto sei severa, perché, per far giustizia, colpisci con punizioni così dure! La mia guida do-mandò poi al dannato chi era. 
Ed egli rispose: 
«Io precipitai dalla Toscana in questa bolgia crudele poco tempo fa. Mi piacque vivere da bestia e non da uomo, proprio come il bastardo che fui. Io sono Vanni Fucci, detto il Bestia, e Pistoia mi fu degna tana». 5 7 

Ed io alla mia guida: 
«Digli che non scappi e domandagli quale colpa lo scaraventò qui tra i ladri, perché io lo conobbi come uomo sanguinario e rissoso!» 
Il peccatore comprese le mie parole e non lo nasco-se, drizzò verso di me l’animo e il volto e divenne rosso d’ira e di vergogna. 
La predizione di Vanni Fucci 
Poi disse: 
«Provo più dolore di farmi trovare in questa mise-revole condizione, in cui tu mi vedi, che di esserme-ne andato dalla vita mortale. Io non posso negare quello che tu chiedi. Io sono messo tra i ladri perché rubai gli arredi preziosi dalla sacrestia del duomo di Pistoia, e il furto fu attribuito a torto ad altri. Ma, affinché tu non possa godere di avermi visto in que-sto stato, se mai uscirai da questi luoghi oscuri, apri le orecchie e ascolta la mia predizione: prima Pi-stoia caccerà in esilio i guelfi neri, poi sarà Firenze a cacciare i guelfi bianchi e a cambiar governo. Marte farà uscire dalla Val di Magra (=dalla Luni-giana) un fulmine (=Moroello Malaspina, guelfo ne-ro), che sarà circondato da nere nubi. E come un u-ragano impetuoso e inarrestabile si abbatterà sopra Campo Piceno, vicino a Pistoia, spazzerà via rapi-damente la nebbia e colpirà con violenza ogni guel-fo bianco. Te l’ho detto per farti soffrire!» 
