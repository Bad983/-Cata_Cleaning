Canto VIII 
Cerchio V, gli iracondi e gli accidiosi, primo mattino di sabato santo 9 aprile 1300 
Flegiàs, il nocchiero dello Stige 
Io dico, proseguendo il racconto del viaggio, che molto prima che fossimo giunti ai piedi di una torre, assai alta, i nostri occhi andarono fino alla sua cima, perché vi vedemmo accendere due fiammelle, men-tre un’altra torre più lontana, che a fatica l’occhio poteva scorgere, rispondeva al segnale accendendo a sua volta una fiammella. Io mi rivolsi a Virgilio, il mare di saggezza, e dissi: 
«Che cosa dice questo segnale? E che cosa risponde quell’altro? E chi sono quelli che fanno questi se-gnali?» 
Ed egli a me: 
«Su per le acque sporche puoi già scorgere colui che stiamo aspettando, se il vapore del pantano non te lo nasconde alla vista». 
La corda di un arco non scoccò mai una freccia che fendesse l’aria in modo così veloce come fece una piccola barca che io vidi in quel momento venire per l’acqua verso di noi, governata da un solo barcaiolo, che gridava: 
«Finalmente sei arrivata, o anima malvagia!» 
«O Flegiàs, o Flegiàs, tu gridi per niente questa vol-ta» disse il mio signore, «ci avrai con te soltanto per attraversare la palude di fango…» 
Come chi ascolta un grande inganno, che gli è stato fatto, e poi se ne rammarica, così si fece Flegiàs, frenando la sua rabbia di soddisfazione. La mia gui-da discese nella barca e poi mi fece scendere accan-to a lei. Soltanto quando fui dentro essa appariva ca-rica. Non appena Virgilio ed io fummo saliti, l’antica barca ripartì fendendo l’acqua più di quanto non fosse solita fare con gli altri passeggeri. 
L’incontro-scontro con Filippo Argenti 
Mentre noi attraversavamo la palude stagnante, mi si mise davanti un dannato ricoperto di fango, che disse: 
«Chi sei tu, che vieni qui prima di esser morto?» 
Ed io a lui: 
«Se io vengo, non rimango. Ma chi sei tu, che sei così abbruttito dal fango?» 
Rispose: 
«Vedi che sono uno che soffre!» 
Ed io a lui: 
«Rimani pure con le tue lacrime e il tuo dolore, o spirito maledetto, perché io ti riconosco, anche se sei tutto sporco di fango!» 
Allora il dannato si protese con ambo le mani verso la barca per rovesciarla, perciò il maestro, previden-te, lo spinse via dicendo: 
«Vai via di qui! Torna con gli altri cani!» 
Poi mi cinse il collo con le braccia, mi baciò il viso e disse: 
«O anima che disprezzi i malvagi, sia benedetta la donna che rimase incinta di te! Nel mondo quel dannato fu una persona orgogliosa. Non c’è alcuna sua buona azione che onori il ricordo che lascia, così la sua ombra scatena qui la sua furia. Quanti uomini si ritengono grandi re da vivi e qui saranno come porci nel loro sudiciume, poiché hanno lasciato di sé orribili motivi di disprezzo!» 
Ed io: 
«O maestro, avrei un gran desiderio di vederlo spro-fondato in questa brodaglia di fango, prima che u-sciamo da questa palude….» 
Ed egli a me: 
«Prima che avvistiamo l’altra sponda, tu sarai soddi-sfatto. E di tale desiderio conviene che tu goda!» 
Poco dopo io vidi che le genti immerse nel fango fecero di lui quello strazio, per il quale ancora lodo Dio e lo ringrazio. Tutti gridavano: 
«Addosso a Filippo Argenti!» 
E quel bizzarro spirito fiorentino volgeva i denti verso di sé. Lo lasciammo qui, e non dirò altro di lui. 
La città di Dite 
Le mie orecchie furono colpite da un coro lamento-so, che mi fece aprire bene gli occhi davanti a me. Il buon maestro disse: 
«Ormai, o figlio, si avvicina la città chiamata Dite (=uno dei nomi di Lucifero), con i suoi abitanti sof-ferenti e con un grande stuolo di diavoli». 
Ed io: 
«O maestro, già scorgo chiaramente, là dentro, le sue torri nella valle: sono di color rosso come se fos-sero uscite dal fuoco!» 
Ed egli mi disse: 
«Il fuoco eterno, che all’interno le incendia, le fa diventare di color rosso, come tu vedi in questa par-te più bassa dell’inferno». 
Alla fine noi giungemmo con la barca dentro i pro-fondi fossati che circondano quella terra dolorosa. Le mura mi apparivano fatte di ferro. Facemmo un lungo giro, quindi venimmo in un punto dove il noc-chiero gridò a voce alta: 
«Uscite dalla barca, l’entrata è qui!» 
I diavoli impediscono di entrare 
Io vidi sulle porte più di mille diavoli piovuti dal cielo, che dicevano con stizza: 
«Chi è costui che, senza esser morto, va per il regno dei morti?» 
Il mio saggio maestro fece segno di voler parlare con loro in privato. Allora frenarono un po’ il loro sde-gno e dissero: 
«Vieni avanti tu da solo e quell’altro se ne vada, perché è entrato con arroganza nel nostro regno! Ri-torni indietro da solo per la strada che da folle ha percorso. Ci provi, se ne è capace! Tu rimani qui, perché gli hai fatto vedere il mondo immerso nel bu-io!» 
Pensa, o lettore, se io non mi persi d’animo ascol-tando quelle parole maledette, poiché credetti che non sarei mai più ritornato indietro… 
«O mia cara guida» io dissi, «che tante volte mi hai dato sicurezza e mi hai salvato da un grave pericolo che mi minacciava, non lasciarmi così a mal partito! E, se ci è negato di passare più oltre, affrettiamoci a ritornare insieme sui nostri passi!» 2 3 

Virgilio va a trattare 
E quel maestro, che mi aveva condotto fin lì, mi dis-se: 
«Non temere, perché nessuno può impedire il nostro passaggio, che è voluto da Lui. Ora aspettami qui, conforta il tuo spirito preoccupato e cìbalo con buo-na speranza, poiché io non ti lascerò nel mondo sot-terraneo!» 
Così il dolce padre se ne va e mi abbandona qui. Io rimango incerto, poiché il successo o l’insuccesso di Virgilio si scontrano nella mia testa. Non potei a-scoltare quello che disse ai diavoli, ma egli non ri-mase a lungo con essi, poiché ciascuno di loro corse a gara dentro le mura. I nostri avversari chiusero le porte in faccia al mio signore, che rimase fuori e ri-tornò verso di me a passi lenti. Aveva gli occhi ri-volti a terra e le ciglia prive di ogni baldanza. Sospi-rando, diceva: 
«Guarda un po’ chi mi ha negato l’accesso alla città del dolore!» 
E a me disse: 
«Tu non spaventarti se io mi adiro, poiché io vince-rò la prova, chiunque si aggiri dentro la città per di-fenderla! Questa loro tracotanza non è nuova, perché la usarono in passato, quando Gesù Cristo discese negli inferi, per difendere una porta più importante, quella principale, che è rimasta priva di battenti ed è ancora aperta. Su di essa tu vedesti la scritta minac-ciosa. Un messo celeste l’ha già oltrepassata e di-scende la china dell’inferno passando per i cerchi senza bisogno di scorta. Grazie a lui la porta della città di Dite ci sarà aperta!» 
