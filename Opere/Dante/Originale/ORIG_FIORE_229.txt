Tant’andai giorno e notte caminando

Col mi’ bordon,   che non era ferrato,

Che ’ntra’ duo be’ pilastri fu’ arivato:

Molto s’andò   il mi’ cuor riconfortando.

Dritt’a l’erlique venni apressimando,

E mantenente mi fu’ inginochiato

Per adorar quel [bel] corpo beato;

Po’ venni la coverta solevando,

E poi provai, sed i’ potea, il bordone

In quella balestriera, ch’i’ v’ò detto,

Metterlo dentro tutto di randone;

Ma i’ non potti, ch’ell’era sì stretto

L’entrata, che ’l fatto andò   in falligione.

La prima volta i’ vi fu’ ben distretto.

