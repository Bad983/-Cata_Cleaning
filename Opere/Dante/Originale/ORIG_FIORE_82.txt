Amor disse a’ baroni: «I’ v’ò mandato,

Perch’e’ convien ch’i’ agia il vostro aiuto,

Tanto che quel castel si’ abattuto,

Che Gielosia di nuovo à già fondato.

Onde ciaschun di voi è misurato,

S’i’ vi richegio ch’e’ sia proveduto

Per voi in tal maniera, che tenuto

Non sia più contra me, ma si’ aterrato.

Ch’e’ pur convien ch’i’ soccorra Durante,

Chéd i’ gli vo’ tener sua promessione,

Ché tropo l’ò trovato   fin Amante.

Molto penò di torelmi Ragione,

Que’, come sagio, fu sì fermo e stante

Che no•lle valse nulla su’ sermone».

