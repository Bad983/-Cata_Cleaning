Falsenbiante a la Vechia sì à detto:

«Per Dio, gientil madonna preziosa,

Che senpre foste e siete pietosa,

Che vo’  agiate merzé del buon valletto!

Ch’e’ vi piaccia portarle un gioeletto

Da la sua parte a quella graziosa

Bellacoglienza, che gli fu nascosa,

De ch’egli à avuto il cuor molto distr[e]tto.

Vedete qui fermagli, ch’e’ le manda,

E queste anella, e questi intrecciatoi,

Ancora questa [tra]nobil ghirlanda.

Il fatto suo si tien tratutto a voi;

Ciascun di noi  per sé ’l vi racomanda.

Del fatto vostro penserén ben noi».

