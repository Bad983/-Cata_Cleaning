Come Falso-Senbiante sì parlava,

Amor   sì ’l prese allora a ragionare,

E disegli, in ronpendo su’ parlare,

C’a ’l su’ parer ver’ Dio troppo fallava.

E poi il domandò se l’uon trovava

Religione in giente seculare.

Que’ disse: «Sì, nonn-è mestier dottare»,

Che più che ’n altro luogo ivi fruttava,

Chéd e’ sarebe troppo gran dolore,

Se ciaschedun su’ anima perdesse

Perché vestisse drappo di colore.

Né lui, né altri già ciò non credesse

Ché ’n ognie roba porta frutto e fiore

Religion, ma’ che ’l cuor  le si desse.

