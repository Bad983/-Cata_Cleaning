Con una chiave d’oro mi fermò il core

L’Amor,    quando così m’ebe parlato,

Ma prima mente l’à nett’e parato,

Sì c’ogni’altro pensier n’à pinto fore.

E’ po’ mi disse: «I’ sì son tu’ signiore,

E tu sì sè di me fedel giurato.

Or guarda che ’l tu’ cuor    non sia ’mpacciato

Se non di fino e di leal amore.

E pensa di portar in pacienza

La pena, che per me avra’ a sofrire,

Inanzi ch’io ti doni mia sentenza,

Ché molte volte ti parrà morire:

Un’ora gioia avrai, altra, doglienza.

Ma po’ i’ dono argomento di guerire».

