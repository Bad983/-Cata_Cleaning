Venùs allora già più non atende,

Però ched ella sì vuol ben mostrare

A ciaschedun ciò, ched ella sa fare.

Imantenente l’arco su’ sì tende,

E poi prende   il brandone, e sì l’aciende;

Sì no•lle parve pena lo scocare,

E per la balestriera il fe’ volare,

Sì che ’l castel ma’ più non si difende.

Imantenente il fuoco sì s’aprese

Per lo castello, ciascun si fugìo,

Sì che nessun vi fecie più difese.

Lo Schifo disse: «Qui no•sto più io!»;

Vergogna si fugì in istran paese;

Paura a gra•fatica si partìo.

