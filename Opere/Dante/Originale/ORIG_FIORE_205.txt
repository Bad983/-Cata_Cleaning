Allor Bellacoglienza fu fermata

Da questi tre portier’ sotto tre porte,

E’ con una catena molto forte

Quella gientil ebero ’ncatenata.

Po’ corser sopra me, quella brigata,

E disson: «Sopra te cadran le sorte».

Allor credetti ben riciever morte,

Tanto faciean di me gran malmenata:

Sì ch’i’ misericordia domandai

A Paura, a Vergognia, e a quel crudele,

Ma i•nessuna guisa la trovai.

Ciascun sì m’era più amar che fele;

Per molte volte «Merzé!» lor gridai:

Que’ mi diciean: «Per niente bele».

