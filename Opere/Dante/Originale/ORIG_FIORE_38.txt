«Ragion, tu sì mi vuo’ trar   d’amare,

E di’ che questo mi’ signor è reo,

E ch’e’ non fu d’Amor unquanche Deo,

Ma di Dolor, secondo il tu’ parlare.

Da•llui partir, non credo ma’ pensare,

Né tal consiglio non vo’ creder eo,

Chéd egli è mi’ Segnior ed i’ son seo

Fedel, sì è follia   di ciò parlare.

Per ch’e’ mi par   che ’l tu’ consiglio sia

Fuor di tu’ nome troppo oltre misura,

Che sanza Amor nonn-è altro ch’enuìa.

Se Fortuna m’à tolto or mia   ventura,

Ella torna la rota tuttavia,

E quell’è quel, che molto m’asicura».

