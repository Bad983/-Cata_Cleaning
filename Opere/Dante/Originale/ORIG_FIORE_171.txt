E s’e’ viene alcuno, che•tti prometta,

E per promessa vuol c’a•llui t’attacci,

I’ non vo’ già per ciò che•ttu lo scacci,

Ma digli c’altro termine ti metta,

Perciò c’avrai allor troppo gran fretta;

E sì vo’ ben che ’l basci e che•ll’abracci,

Ma guarda che con•llui più non t’inpacci,

S’e’ non iscioglie prima la maletta.

O s’alcun ti mandasse alcuno scritto,

Sì guarda ben la sua intenzione,

Ched e’ non abia fintamente scritto;

E poi sì glene fa risponsione,

Ma non sì tosto: atendi un petitto,

Sì ch’egli un poco stea in sospezone.

