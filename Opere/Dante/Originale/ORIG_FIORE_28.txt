Gelosia fecie fondar un castello,

Con gran fossi d’intorno e barbacani,

Ché molto ridottava huomini strani,

Sì faciev’ella que’ di su’ ostello;

E nel miluogo un cassero fort’ e bello,

Che non dottava asalto di villani,

Fecie murare a’ mastri più sovrani

Di marmo lavorato ad ischarpello;

E sì vi fecie far quatro portali,

Con gran tori di sopra inberteschate,

Ch’unque nel mondo non fur fatte tali;

E porte caditoie v’avea ordinate,

Che venian per condotto di canali.

L’altr’eran tutte di ferro spranghate.

