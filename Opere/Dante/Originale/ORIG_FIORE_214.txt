Molto durò tra•llor quella battaglia,

Che ciascun roba e carni vi si straccia.

L’un l’altro abatte per forza di braccia.

Non fu veduta mai tal trapresaglia,

Ché que’ d’entro facien troppo gran taglia

Di que’ di fuor. Amor allor procaccia

Che tra lor una trieva sì si faccia

Di venti dì, o di più, che me’ vaglia;

Ch’e’ vede ben che mai quella forteza,

Se•lla madre non v’è, non prenderebe.

Allor la manda a chieder per Francheza.

Contra colei sa ben non si terebe:

Ché, s’ella il su’ brandon ver’ lor adreza,

Imantenente tutti gli arderebe.

