E quando sol’ a sol con lui sarai,

Sì fa che•ttu gli facci saramenti,

Che•ttu per suo’ danar non ti consenti,

Ma sol per grande amor, che•ttu in lui ài.

S’e’ fosser mille, a ciascun lo dirai,

E’ sì ’l te crederanno, que’ dolenti;

E saccie far   sì che ciascuno adenti,

Insin c’a povertà gli metterai.

Che•ttu•ssè tutta loro, dé’ giurare;

Se•tti spergiuri, nonn vi metter piato,

Ché Dio non se ne fa se non ghignare:

Ché, sie ciertana, ch’e’ non è peccato,

Chi si spergiura per voler pelare

Colui, che fie di te così ingannato.

