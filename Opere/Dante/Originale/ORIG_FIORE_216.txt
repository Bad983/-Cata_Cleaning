«Molte salute, madonna, v’aporto

Dal vostro figluolo; e’ priegavi per Dio

Che ’l socoriate, od egli è in punto rio,

Ché Gielosia   gli fa troppo gran torto;

Ch’e’ nonn-à guar ched e’ fu quasi morto

In una battaglia, nella qual fu’ io.

Ancor si par ben nel visagio mio,

Che molto mi vi fu strett’ed atorto».

Allor Venusso fu molto crucciata,

E disse ben che•lla forteza fia

Molto tosto per lei tutta ’nbraciata;

Ed, a malgrado ancor di Gielosia,

Ella serà per terra rovesciata:

«No•lle varrà già guardia, che vi sia!».

