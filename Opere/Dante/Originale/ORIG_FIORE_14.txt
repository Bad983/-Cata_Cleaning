Pietà cominciò poi su’ parlamento,

Con lagrime bagniando il su’ visagio,

Diciendo: «Schifo, tu faresti oltragio

Di non far grazia al meo domandamento.

Pregar ti fo che•tti si’a piacimento

Ch’a quel valletto, ch’è•ssì buon e saggio,

Tu non sie verso lui così salvaggio,

Ché sai ch’e’ non à mal intendimento.

Or avén detto tutto nostr’affare,

E la cagion, per che no’ siàn venute.

Molt’è crudel chi per noi non vuol fare!

Ancor ti manda molte di salute

Il lasso, chu’ ti piaque abandonare.

Fa che nostre preghiere gli sian valute!».

