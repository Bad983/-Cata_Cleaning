E se•lla donna prende tu’ presente,

Buon incomincio avra’ di far mercato.

Ma•sse d’un bascio l’avessi inarrato,

Saresti poi ciertan del rimanente.

E s’ella a prender non è conosciente,

Anzi t’avrà del tutto rifusato,

Senbianti fa che sie forte crucciato,

E partiti da•llei san’ dir niente.

E poi dimora un tenpo san’ parlarne,

E non andar in luogo, ov’ella sia,

E fa senbiante che nonn-ài che farne.

Ell’enterrà in sì gran malinconia

Che no•lle dimorrà sopr’osso carne:

Sì•ssi ripentirà di sua follia.

