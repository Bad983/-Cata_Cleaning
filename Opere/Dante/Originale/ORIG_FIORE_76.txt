«Per Dio, gientil madonna, e per merzede»,

Le dissi allor, «s’i’ ò ver’ voi fallato,

Ched e’ vi piaccia ched e’ sia amendato

Per me, chéd i’ ’l farò a buona fede:

Ch’i’ son ciertan, che ’l vostro cuor non crede

Com’io dentro dal mio ne son crucciato,

Ma quando vo’ m’avrete ben provato,

E’ sarà cierto di ciò, c’or non vede.

Per ch’i’ vi priego, che mi diate il passo,

Ched i’ potesse abatter il castello

Di Gielosia, che m’à sì messo al basso».

Quella mi disse: «Tu•ssè mio ribello:

Per altra via andrai, ché sarà’ lasso

Inanzi che n’abatti un sol crinello».

