Falso-Senbiante si volle sofrire

Sanza dir  de suo’ fatti più in avante,

Ma ’l Die d’Amor non fecie pa senbiante

Ched e’ fosse anoiato dell’udire,

Anzi gli disse, per lui ringioire:

«E’ convien al postutto, Falsenbiante,

C’ognie tua tradigion tu sì•cci cante,

Sì ch’e’ non vi rimanga nulla a dire.

Ché•ttu mi pari un uon di Giesocristo,

E ’l portamento fai di santo hermito».

«Egli è ben vero, ma i’ sono ipocristo».

«Predicar astinenza i’ t’ò udito».

«Ver è, ma, per ch’i’ faccia il viso tristo,

I’ son di buon’ morselli dentro farsito.

