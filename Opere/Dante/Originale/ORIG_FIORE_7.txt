Molto vilmente mi buttò di fora

Lo Schifo, crudo, fello e oltragioso,

Sì ch’e’ del Fior non cred’esser gioioso,

Se Pietate e Francheza no•ll’acora.

Ma prima, credo, converà ch’eo mora,

Perché ’l me’ cor [i]stà tanto doglioso

Di quel villan,  che stava là nascoso,

Di chu’ non mi prendea guardia quell’ora.

Or m’à messo in pensero e in dottanza

Di ciò, ched i’ credea aver per ciertano,

Sì c’or me ne par essere in bilanza.

E tutto ciò m’à fatto quello strano,

Ma di lui mi richiamo a Pietanza,

Che vengha a•llui collo spunton in mano.

