L’undicimilia vergini beate,

Che davanti da Dio fanno lumera,

In roba di color ciaschedun’era

Il giorno, ch’elle fur martoriate,

Non ne fur per ciò da Dio schifate.

Dunque chi dicie che•ll’anima pèra

Per roba di color, già ciò non chera,

Ché già non fiar per ciò di men salvate:

Ché ’l salvamento vien del buon coragio,

La roba non vi toglie né non vi dona.

E questo si dé creder ognie sagio,

Che non sia intendimento di persona,

Che que’, che veste l’abito salvagio,

Si salvi, s’e’ nonn-à l’opera bona.

