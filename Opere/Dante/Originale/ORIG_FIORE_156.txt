Figluola mia, chi vuol gioir d’Amore,

Convien ch’e’ sapia i suo’ comandamenti.

Ver è ched e’ ve n’à due dispiacienti:

Chi se ne ’nbriga,   sì fa gran follore.

L’un dicie che ’n un sol luogo   il tu’ cuore

Tu metta, sanza farne partimenti;

L’altro vuol che•ssie largo in far presenti:

Chi di ciò ’l crede, falleria ancor[e].

I•nulla guisa, figlia, vo’ sia larga,

Né che ’l tu’ cuor   tu metti in un sol luogo;

Ma, se mi credi, in più luoghi lo [lar]ga.

Se dài presenti,   fa che vaglian poco:

Che, s’e’ ti dona Lucca, dàgli Barga.

Così sarai tuttor   Donna-del-Guocho.

