Sed e’ vi piacie, i’ sì m’andrò posando,

Sanza di questi fatti più parlare.

Ma tuttor   sì vi vo’ convenenzare,

Che tutti i vostri amici andrò avanzando,

Ma’ che comeco ciascun vada usando:

Sì son e’ morti, s’e’ no ’l voglion fare.

E la mia amica convien honorare,

O ’l fatto lor andrà pur pegiorando.

Egli è ben vero ched i’ son traditore,

E per ladron m’à Dio, pez’à, giugiato,

Perch’i’ ò messo il mondo in tanto erore.

Per molte volte mi son pergiurato,

Ma i’ fo il fatto mio sanza romore,

Sì che nessun se n’è ancora adato.

