Il luogo dove venimmo per discendere la riva era impervio e, anche per l’orribile mostro che ospitava, era tale che a nessuno verrebbe la voglia di vederlo. Come quella frana che colpì l’Adige a sud di Trento o per un terremoto o per un sostegno manchevole, che dalla cima del monte da cui si mosse fino alla pianura la roccia è così scoscesa, che non darebbe alcuna via a chi scendesse dall’alto; così era la di-scesa di quel burrone infernale. In cima al dirupo era disteso il Minotauro, l’infamia di Creta, che fu concepito nella falsa vacca. Quando ci vide, morse se stesso come chi è sopraffatto dall’ira. Il mio sag-gio gridò verso di lui: 
«Forse tu credi che qui ci sia Tesèo, il signore d’A-tene, che lassù nel mondo ti diede la morte? Vàttene via, o bestia, perché costui non viene seguendo le indicazioni di Arianna, tua sorella, ma se ne va per vedere le vostre pene!» 
Come il toro che si libera dai lacci, dopo aver rice-vuto il colpo mortale, e che non sa muoversi, ma sal-tella qua e là, così io vidi fare al Minotauro. E la mia accorta guida gridò: 
«Corri al passaggio! È bene che tu discenda, mentre il mostro è infuriato!» 
Il terremoto provocato dalla discesa di Gesù Cristo nel limbo 
Così prendemmo la via giù per il dirupo di quelle pietre, che spesso si muovevano sotto i miei piedi per l’insolito peso. Io andavo pensieroso, e Virgilio: 
«Tu pensi forse a questa frana, che è sorvegliata da quella bestia infuriata che io ho appena fermato. Ora voglio che tu sappia che l’altra volta che io di-scesi giù nel basso inferno questa roccia non era an-cora caduta. Ma certamente poco prima, se capisco bene, che venisse Gesù Cristo, per togliere all’in-ferno i patriarchi del limbo, la profonda e fetida val-le tremò da tutte le parti. Io allora pensai che l’universo sentisse l’Impeto Amoroso, per il quale c’è chi crede, come fa Empedocle, che più volte il mondo si sia convertito in caos, e che proprio in quella circostanza questa vecchia roccia, qui e altro-ve, si rovesciò. Ma spingi gli occhi a valle, poiché si avvicina il Flegetόnte, il fiume di sangue in cui bolle chi nuoce agli altri usando violenza». 
O cieca cupidigia e ira folle, che tanto ci pungoli nella vita breve e che poi nella vita eterna ci immer-gi in un fiume di sangue! 
L’arrivo dei centauri: Nesso e Chirone 
Io vidi un ampio fossato piegato a forma di arco, che abbracciava tutta la pianura, come aveva detto la mia guida. E tra la base della roccia e il fossato cor-revano in fila alcuni centauri, armati di frecce, come nel mondo erano soliti andare a caccia. Vedendoci scendere, ciascuno di loro si fermò e dalla schiera ne uscirono tre, stringendo l’arco e le frecce che prima avevano scelto. Uno di loro gridò da lontano: 
«A quale pena venite voi, che scendete la costa? Di-tecelo da lì, altrimenti io tiro con l’arco!» 
Il mio maestro disse: 
«Daremo la risposta a Chirone, qui, tra poco. Il tuo desiderio, sempre così impulsivo, fu un male per te già in passato!» 
Poi mi toccò il braccio e disse: 
«Quello è Nesso, che morì per la bella Deianira e si vendicò da se stesso. Quello al centro, che si guarda il petto, è il grande Chirone, che allevò Achille. Quell’altro è Folo, che fu sempre in preda all’ira. Intorno al fiume vanno a mille a mille, colpendo con le frecce ogni anima che esce dal sangue più di quanto la sua colpa le permette». 
Noi ci avvicinammo a quelle agili fiere. Chirone prese una freccia e con la cocca spinse la barba die-tro le mascelle. Quando si scoprì la grande bocca, disse ai compagni: 
«Vi siete accorti che quello di dietro muove ciò che tocca? Di solito non fanno così i piedi dei morti!» 
E la mia buona guida, che era già vicina al suo petto dove le due nature, quella umana e quella equina, si uniscono, rispose: 
«È proprio vivo e soltanto a lui io devo mostrare la valle oscura. La necessità lo conduce qui, non il pia-cere. In cielo un’anima (=Beatrice) interruppe il canto dell’alleluia e mi affidò questo insolito incari-co. Costui non è un ladrone, né io sono l’anima di un ladro. Ma, per quella virtù celeste grazie alla quale io muovo i miei passi per una strada così sel-vaggia, dacci uno dei tuoi centauri a cui staremo vi-cini, affinché ci mostri dove si guada il fiume (=Flegetónte) e porti costui sulla groppa, perché non è uno spirito che voli per l’aria!» 
Tiranni e omicidi: Alessandro di Fere, Dionisio di Siracusa, Ezzelino da Roma-no, Òbizzo d’Este e Guido di Montfort 
Chirone si volse alla sua destra e disse a Nesso: 
«Torna indietro, condùcili al guado, e fa’ scansare la schiera di centauri che vi ostacola». 
Poi ci muovemmo con la scorta fidata lungo l’argine del fiume di sangue bollente dove i dannati gridava-no di dolore. Io vidi gente immersa fino alle ciglia. Il gran centauro disse: 
«Essi sono tiranni, che si abbandonarono alle stragi e al furto dei beni altrui. Qui piangono i danni fatti senza pietà. Qui c’è Alessandro di Fere e il feroce Dionisio di Siracusa, che diede alla Sicilia anni do-lorosi. Quel dannato che ha capelli così neri è Ezze-lino da Romano. L’altro, che li ha biondi, è Òbizzo d’Este. Fu ucciso proprio dal figliastro lassù nel mondo». 
Allora mi volsi al poeta, ed egli disse: 
«Il centauro sarà ora la tua prima guida, io sarò la seconda». 
Poco dopo il centauro si fermò sopra una gente che usciva da quel bulicame (=sangue ribollente) fino alla gola. Ci mostrò un’ombra solitaria in un punto del fiume, dicendo: 
«Quello è Guido di Montfort, trafisse in chiesa En-rico di Cornovaglia, nipote del re d’Inghilterra. Il 3 2 

cuore dell’ucciso fu trasportato a Londra e si venera ancora oggi in una chiesa sul Tamigi». 

Poi vidi gente che teneva fuori del fiume la testa ed anche tutto il busto. Io riconobbi molti di costoro. Il sangue si faceva sempre più basso ed ora cuoceva soltanto i piedi dei dannati. Qui fu il nostro passag-gio del fiume. 
«Come tu vedi, da questa parte il bulicame (=l’ac-qua del fiume) diminuisce sempre di più» disse il centauro. 
Tiranni e predoni: Attila, Pirro, Sesto Pompeo, Rinieri da Corneto e Rinieri de’ Pazzi 
«Voglio che tu creda che dall’altra parte preme il fondo sempre di più, finché raggiunge il luogo in cui i tiranni devono soffrire. La divina giustizia di qua punisce Attila, che fu flagello sulla Terra, Pirro e Sesto Pompeo. E in eterno spreme le lacrime, provo-cate dal bollore, a Rinieri da Corneto e a Rinieri de’ Pazzi, che assalirono e uccisero molti viandanti». 
Poi il centauro si voltò e ripassò il fiume. 