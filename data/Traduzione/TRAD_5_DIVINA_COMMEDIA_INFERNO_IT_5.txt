Così dal primo cerchio discesi giù nel secondo, che abbraccia uno spazio più piccolo, ma un dolore più grave, che costringe le anime a lamentarsi. Minosse sta in modo orribile sulla soglia e digrigna i denti: esamina le colpe delle anime che entrano, le giudica e le manda nel cerchio che indica avvolgendo la co-da. Dico che l’anima malnata, quando gli vien da-vanti, si confessa tutta, e quel giudice dei peccati vede quale luogo dell’inferno le spetta e cinge la coda tante volte quanti cerchi vuol che scenda. Da-vanti a lui ci sono sempre molte anime: vanno una dopo l’altra a farsi giudicare, confessano i peccati, odono la condanna e precipitano giù. 
«O tu che vieni in questo luogo di dolore» disse Mi-nosse quando mi vide, interrompendo il suo terribile compito, «guarda come fai ad entrare e di chi ti fidi: non lasciarti ingannare dall’ampiezza dell’entrata!» 
E la mia guida a lui: 
«Perché gridi? Non cercar d’impedire il suo viaggio, che è prestabilito: si vuole così là (=l’empìreo), do-ve si può ciò che si vuole, e più non domandare!» 
I lussuriosi travolti dalla bufera infernale 
Ora incominciano a farsi sentire le voci di dolore, ora son venuto dove molto pianto mi colpisce. Venni in un luogo privo di qualsiasi lume, che mugghia come fa il mare in tempesta, quando è sconvolto da venti contrari. La bufera infernale, che mai si arre-sta, travolge gli spiriti con la sua violenza: li rivolta, li percuote, li molesta. Quando giungono davanti al precipizio, i dannati fanno sentire le loro urla, il loro pianto, il loro lamento, e bestemmiano l’onnipotenza divina. Compresi che a quel tormento erano condan-nati i peccatori carnali, che sottomettono la ragione all’istinto. E, come le ali portano gli stornelli duran-te l’inverno in larga e fitta schiera, così quel vento trascina quegli spiriti malvagi di qua, di là, di giù, di su. Nessuna speranza può mai confortarli né di tregua né di minor pena. E, come le gru van cantan-do i loro lamenti, facendo nell’aria una lunga fila, così io vidi venire, lamentandosi, ombre trascinate dal soffio impetuoso del vento. Perciò dissi: 
«O maestro, chi sono quelle genti che l’aria nera co-sì castiga?» 
Virgilio indica alcuni dannati 
«La prima di quelle anime, di cui vuoi aver notizia» mi disse allora, «è Semiramide. Fu imperatrice di molte nazioni e al vizio di lussuria fu così rotta, che per legge nel suo regno fece lecito ciò che piacesse, per liberarsi del biasimo in cui era caduta. Di lei si legge che succedette a Nino e fu sua sposa, e gover-nò le terre, che ora son dominate dal sultano. L’altra è Didone, che si uccise per amore e che ruppe il giu-ramento di fedeltà alle ceneri di Sichèo. La terza è Cleopatra, che visse nella lussuria. Vedi Elena, che fu causa di una lunga e sanguinosa guerra. E vedi il grande Achille, che alla fine combatté con l’amore, che lo vinse. Vedi Paride, Tristano» e più di mille ombre mi mostrò e mi nominò con il dito, che amore fece uscire dalla nostra vita. Dopo che ebbi udito il mio maestro nominare le donne antiche e i cavalieri, provai compassione e per poco non venni meno. 
Dante parla con Francesca da Polenta 
Io cominciai: 
«O poeta, volentieri parlerei a quei due (=Francesca da Polenta e Paolo Malatesta) che vanno insieme e che non sembrano opporre resistenza al vento.» 
Ed egli a me: 
«Li vedrai quando saranno più vicini a noi. Allora prègali per quell’amore che li conduce, ed essi ver-ranno!» 
Non appena il vento li spinse verso di noi, gridai: 
«O anime tormentate, venite a parlare con noi, se altri (=Dio) non lo nega!» 
Quali colombe, spinte dal desiderio [di accoppiarsi], con le ali aperte e ferme volano per l’aria al dolce nido, portate dalla loro volontà; tali uscirono dalla schiera dov’è Didone, venendo fino a noi per l’aria maligna, così forte fu l’affettuoso richiamo. 
«O anima ancora in vita, cortese e benigna, che per l’aria tenebrosa vai visitando noi, che tingemmo il mondo con il nostro sangue, se ci fosse amico il re dell’universo (=Dio), noi pregheremmo lui per la tua pace, perché hai compassione del nostro male per-verso. Di quel che vi piace udire e parlare, noi u-dremo e parleremo a voi, mentre il vento, come ora fa, qui tace. La terra, dove nacqui, si stende sulla marina dove il Po discende nell’Adriatico, per aver pace con i suoi affluenti (=Ravenna). 
L’amore nasce nel cuore gentile 
L’amore, che nel cuor gentile si accende rapidamen-te, prese costui per la mia bella persona, che mi fu tolta, e fu così intenso, che ancora mi sconvolge. L’amore, che costringe chi è amato a ricambiare, mi prese così fortemente per la bellezza di costui, che, come tu vedi, ancora non mi abbandona. L’amore condusse noi alla stessa morte. Caìna attende chi spense la nostra vita (=il marito Gianciotto)!» 
Essi ci dissero queste parole. Quando io intesi quelle anime travagliate, chinai il viso e lo tenni basso, fin-ché il poeta mi disse: 
«Che cosa pensi?» 
Quando risposi, cominciai: 
«Ohimè, quali dolci pensieri, quale desiderio con-dusse costoro a quella morte dolorosa!» 
La scoperta dell’amore 
Poi mi rivolsi a loro per parlare, e cominciai: 
«O Francesca, le tue sofferenze mi addolorano e m’impietosiscono fino alle lacrime. Ma dimmi: al tempo dei dolci sospiri, quando e come l’amore vi fece conoscere i desideri ancora inespressi?» 
E quella a me: 
«Non c’è dolore più grande che ricordarsi del tempo felice nei momenti infelici, come sa bene il tuo mae-stro. Ma, se vuoi proprio conoscere il primo inizio del nostro amore, parlerò come colui che piange e dice. Noi leggevamo un giorno per diletto come l’amore per Ginevra strinse Lancillotto: eravamo soli e senz’alcun sospetto. Per più volte quella lettura ci spinse a guardarci negli occhi e ci fece impallidire, ma fu soltanto un punto quello che ci vinse. Quando leggemmo che la bocca sorridente fu baciata da tale amante, questi, che non sarà mai da me diviso, mi baciò la bocca tutto tremante. Galeotto fu il libro e chi lo scrisse! Quel giorno non proseguimmo più la lettura.» 
Mentre uno spirito parlava, l’altro piangeva. E per il turbamento io venni meno, come se morissi. E caddi come un corpo morto cade. 
