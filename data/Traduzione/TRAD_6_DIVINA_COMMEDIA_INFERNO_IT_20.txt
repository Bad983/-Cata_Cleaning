Su una nuova pena ora mi conviene far versi e dare materia al ventesimo canto della prima cantica, che è dedicata ai dannati. Io ero già disposto tutto quan-to a guardare nel fondo scoperto della voragine in-fernale, che era bagnato da un pianto angoscioso. Vidi gente (=gli indovini) venire per il vallone ro-tondo, che taceva e piangeva, al passo lento che fanno le processioni in questo mondo. Non appena abbassai il viso su di loro, ciascuno appariva mira-bilmente stravolto tra il mento e l’inizio del petto. Il loro volto era girato sulle reni ed essi dovevano an-dare all’indietro, perché non potevano guardare in avanti. Forse qualcuno è stato stravolto così a causa di una paralisi, ma io non vidi mai un caso simile né credo che sia mai successo.
Ti auguro, o lettore, che Dio ti lasci cogliere il frutto di questa lezione!, ora pensa da te stesso se io pote-vo trattenere le lacrime, quando vidi da vicino la nostra immagine così contorta, che il pianto degli occhi bagnava le natiche lungo la fessura. Di sicuro io piangevo, appoggiato a una sporgenza della dura roccia, finché la mia scorta mi disse:
Virgilio lo rimprovera e poi indica alcuni indovini: Anfiarào e Tiresia
«Anche tu fai parte degli sciocchi? Qui vive la pietà quand’è morta del tutto. Chi è più scellerato di colui che cerca di forzare il giudizio divino prevedendo il futuro? Alza la testa, alzala!, e guarda il gigante sot-to cui si aprì la terra davanti agli occhi dei tebani, perché tutti gridavano: “Dove precipiti, o Anfiarào? Perché lasci la guerra?” E non cessò di precipitare nella valle dell’inferno fino a Minosse che afferra ogni anima dannata. Ammira come ha trasformato le spalle in petto: volle vedere troppo davanti a sé (=nel futuro) ed ora guarda indietro e cammina a ri-troso. Vedi Tiresia, che mutò aspetto quando da ma-schio divenne femmina cambiando tutte le sue membra. Poi dovette battere nuovamente con la ver-ga i due serpenti arrotolati nelle loro spire, prima di riavere gli attributi maschili. Arunte è quello che se-gue la sua schiena trasformata in ventre. Nei monti della Lunigiana, dove i carraresi che abitano in pia-nura disboscano, ebbe tra le bianche rocce la spe-lonca come sua dimora. Da lì poteva guardare fa-cilmente le stelle e il mare.
Manto e l’origine di Mantova
E quella che ricopre con le trecce sciolte le mam-melle, che tu non vedi, e che dall’altra parte ha la pelle ricoperta di peli, fu Manto. Vagò per molte terre, ma poi si stabilì là dove io nacqui. Perciò vor-rei che tu mi ascoltassi un po’. Dopo che suo padre Tiresia uscì di vita e Tebe, la città di Bacco, diven-ne serva di Creonte, costei vagò a lungo per il mon-do. Su, nell’Italia bella, giace un lago ai piedi delle Alpi che confinano con la Germania sopra il castello di Tirolo. Ha nome Benaco (=il lago di Garda). Per mille e più fonti, io credo, il territorio tra Garda, la Valcamonica e le alpi Pennine è bagnato dall’acqua che ristagna in questo lago. Al centro di esso c’è un’isola dove potrebbero benedire il vescovo di Trento, quello di Brescia e quello di Verona, se fa-cessero quel cammino. Dove la riva è più bassa sor-ge Peschiera, una bella e solida fortezza con cui fronteggiare bresciani e bergamaschi. Lì si riversa tutta l’acqua che non può stare nel bacino del lago e che si fa fiume giù per i verdi pascoli della pianura Padana. Non appena l’acqua inizia a scorrere, non si chiama più Benaco, ma Mincio e conserva tale no-me fino a Govèrnolo, dove si getta nel Po. Dopo un breve corso trova un avvallamento, che riempie e impaluda, e che talvolta d’estate è in secca. Passan-do di qui, la vergine solitaria vide una terra in mez-zo all’acquitrino, incolta e disabitata. Per fuggire ad ogni contatto umano, si stabilì in quel luogo, con i suoi servi, a fare le sue arti magiche. Qui visse per tutta la vita e infine vi lasciò il suo corpo mortale. In seguito gli uomini che erano sparsi tutt’intorno si raccolsero in quel luogo, che era ben difeso dal pan-tano che lo circondava. Costruirono la città sopra il suo sepolcro e da colei, che scelse per prima il luo-go, la chiamarono Mantova, senza ricorrere a sorti-legi.
Un tempo le sue genti furono più numerose, prima che il conte Roberto da Casalodi, che aveva perso la ragione, fosse ingannato da Pinamonte dei Bonacol-si. Perciò ti richiamo alla ragione affinché, se mai tu udissi che la mia terra ha un’origine diversa da que-sta, nessuna menzogna ti frodi della verità».
Euripilo e Calcante
Ed io:
«O maestro, i tuoi ragionamenti sono così certi e conquistano a tal punto la mia fiducia, che gli altri sarebbero per me come carboni spenti che non ri-scaldano. Ma dimmi se tra la gente che qui viene avanti tu vedi qualcuno degno di nota, perché sol-tanto per lui la mia mente prova interesse!»
Allora mi disse:
«Quello che dalle guance fa scendere la barba sulle spalle brune, quando la Grecia rimase priva di ma-schi, partiti per la guerra contro Troia, tanto che a malapena ne rimasero nelle culle, fu àugure e, con Calcante, in Aulide indicò il momento propizio per far salpare la flotta greca. Ebbe nome Euripilo e così lo canta il mio grande poema (=l’Eneide), in qual-che passo. Tu lo sai bene, perché lo hai letto tutto.
Michele Scotto, Guido Bonatti, maestro Benvenuto detto Asdente
Quell’altro che ha i fianchi così esili fu Michele Scotto, che conobbe in modo approfondito il gioco delle frodi magiche. Vedi l’astrologo Guido Bonatti, vedi maestro Benvenuto, detto Asdente, che ora vor-rebbe essere rimasto a fare il calzolaio, ma si è pen-tito troppo tardi. Vedi le tristi donne che lasciarono l’ago, la spola e il fuso, per diventare indovine, e fecero sortilegi con erbe magiche e con le figure di cera. Ma ormai vieni via, poiché Caino e le spine (=la Luna) occupa già il confine tra i due emisferi e
4 9
tocca il mare sotto Siviglia. E già ieri notte fu pleni-lunio: te ne devi ben ricordare, poiché la Luna piena ti facilitò il viaggio nella selva oscura».
Così mi parlava, e intanto andavamo.