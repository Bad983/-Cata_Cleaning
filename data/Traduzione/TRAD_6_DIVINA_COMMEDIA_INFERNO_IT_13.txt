Nesso non era ancor arrivato sull’altra riva del Fle-getónte, quando ci avviammo per un bosco, che non era segnato da alcun sentiero. Non fronde verdi, ma di color fosco; non rami lisci, ma nodosi e contorti; non frutti vi erano, ma spine velenose. Non hanno come dimora boscaglie così incolte né così fitte quelle fiere selvagge che in Liguria tra Cécina e Corneto odiano i luoghi coltivati. Qui fanno i loro nidi le Arpìe ripugnanti, che cacciarono dalle isole Stròfadi i troiani con un triste annunzio di disgrazie future. Hanno ali larghe, colli e visi umani, piedi con artigli e il gran ventre ricoperto di penne. Ed emettono versi lamentosi sopra gli alberi contorti.
Il buon maestro:
«Prima che ti addentri di più nella selva, sappi che sei nel secondo girone» cominciò a dire, «e vi reste-rai finché verrai nell’orribile distesa di sabbia oltre il bosco. Perciò guarda bene, così vedrai cose che, se io te le dicessi, non le crederesti».
L’incontro con Pier delle Vigne
Io sentivo da ogni parte emettere grida lamentose, ma non vedevo alcuno che lo facesse, perciò tutto smarrito mi fermai. Io credei ch’egli credesse ch’io credessi che tali voci uscissero, tra quei grossi sterpi, dalla bocca di persone che si nascondevano alla no-stra vista. Perciò il maestro disse:
«Se spezzi qualche ramoscello di una di queste pian-te, i pensieri che hai saranno tutti recisi e si dimo-streranno falsi».
Allora protesi un po’ la mano e colsi un ramoscello da un gran pruno. Il suo tronco gridò:
«Perché mi spezzi?»
Dopo che si ricoprì di sangue bruno, ricominciò a dire:
«Perché mi laceri? Non hai tu alcun senso di pietà? Fummo uomini ed ora siamo divenuti piante: la tua mano dovrebbe essere ben più pia, anche se fossimo anime di serpi!»
Come da un tronco verde, che sia arso ad un estremo e che all’altro estremo geme e cigola per il vapore che esce, così dal ramo scheggiato uscivano insieme parole di dolore e sangue. Perciò io lasciai cadere la punta del ramoscello e rimasi come chi è preso da timore.
«O anima offesa, se egli avesse potuto creder prima» rispose il mio saggio, «ciò che ha visto soltanto con la mia poesia, non avrebbe disteso la mano verso di te. Ma il fatto incredibile mi spinse a fargli compie-re un’azione, che ora mi rincresce. Ora però digli chi tu fosti, così che, per ripagarti in qualche modo, possa rinfrescare la tua fama lassù nel mondo, dove gli è permesso di ritornare!»
E il tronco:
«Con le tue dolci parole mi lusinghi tanto, che non posso tacere. E non vi dispiaccia, se io mi trattengo un po’ a discutere con voi! Io son colui che tenne ambedue le chiavi del cuor di Federico II di Svevia e che, chiudendo ed aprendo, le adoperai così dol-cemente, che quasi ogni uomo allontanai dai suoi segreti. Fui fedele al mio glorioso incarico, tanto che perdetti il sonno e la salute. La meretrice (=l’invidia) (che dalla corte imperiale non distolse mai gli occhi disonesti, rovina comune degli uomini e vizio speciale delle corti) infiammò contro di me gli animi di tutti e gli animi infiammati infiammaro-no così l’imperatore, che i lieti onori si trasformaro-no in tristi lutti. Il mio animo, spinto da uno sdegna-to piacere, credendo con la morte di fuggir lo sde-gno del sovrano e della corte, mi fece compiere un atto ingiusto contro di me che ero giusto. Per le nuove radici di questa pianta, vi giuro che non ruppi mai la fedeltà al mio signore, che fu così degno d’onore. E, se qualcuno di voi ritorna nel mondo, difenda il mio ricordo, che giace ancora offuscato per il colpo inferto dall’invidia!»
Come l’anima dei suicidi si lega ai tronchi
Il poeta attese un po’, quindi:
«Poiché tace» mi disse, «non perder tempo, ma par-la e chièdigli ciò che più ti piace».
Ed io a lui:
«Domàndagli ancora tu ciò che credi che mi soddi-sfi. Io non potrei, perché la compassione mi com-muove!»
Perciò ricominciò:
«Ti auguro che sia esaudito generosamente ciò che le tue parole chiedono, o spirito incarcerato! Ti fac-cia ancor piacere di dirci come l’anima si lega in questi tronchi nodosi; e dicci, se puoi, se qualche a-nima si scioglie mai da queste membra».
Allora il tronco soffiò fortemente, poi trasformò quel vento in parole:
«Vi risponderò brevemente. L’anima crudele del suicida, quando lascia il corpo dal quale essa stessa si è strappata, è mandata da Minosse al settimo cer-chio. Cade nella selva e non ha un luogo pre-stabilito, ma, dove il caso la fa cadere, germoglia come un chicco di biada. Spunta sotto forma di vir-gulto, poi diventa albero selvatico. Le Arpìe man-giano poi le sue foglie, provocano dolore e aprono sbocchi ai suoi lamenti. Come le altre anime nel giorno del giudizio verremo a riprenderci le nostre spoglie, ma nessuna di noi le rivestirà, perché non è giusto riavere ciò di cui ci si è privati. Le trascine-remo qui, e per la mesta selva i nostri corpi saranno appesi, ciascuno al pruno della propria anima, che in vita gli fu molesta».
Due scialacquatori: Lano di Riccolfo e Giacomo da Sant’Andrea
Noi eravamo ancora attenti davanti al tronco, cre-dendo che ci volesse dire qualcos’altro, quando fum-mo sorpresi da un rumore, come succede al cacciato-re quando sente venire verso il suo riparo il cinghia-le inseguito dai cani e ode le bestie strepitare e le frasche stormire. Ed ecco spuntare da sinistra due dannati nudi e graffiati, che fuggivano con tanta fu-ria da rompere ogni ostacolo al loro passaggio. Quel-lo davanti:
«Ora corri da me, corri da me, o morte!»
3 4
E l’altro, a cui sembrava di correr troppo lentamen-te, gridava:
«O Lano, non furono così leste le tue gambe nello scontro di Pieve del Toppo!»
E, poiché forse gli mancava il fiato, si lasciò cadere su un cespuglio. Dietro di loro la selva era piena di nere cagne, bramose e veloci come veltri appena sciolti dalla catena. Affondarono i denti in quel che s’era appiattato e lo dilaniarono a brano a brano, poi trascinarono via quelle membra straziate.
L’anonimo fiorentino
Allora la mia guida mi prese per mano e mi condus-se davanti al cespuglio, che piangeva attraverso le rotture invano sanguinanti.
«O Giacomo da Sant’Andrea» diceva, «che t’è gio-vato farti riparo di me? Che colpa ho io della tua vi-ta malvagia?»
Quando il maestro si fermò sopra di lui, disse:
«Chi fosti tu che attraverso tali ferite soffi con il sangue parole di dolore?»
Ed egli a noi:
«O anime, che siete giunte a veder lo strazio vergo-gnoso che ha così staccato le mie fronde da me, raccogliétele ai piedi dello sventurato cespuglio. Io fui della città di Firenze, che in Giovan Battista mu-tò Marte, dio della guerra, il suo primo protettore, perciò questi con la sua arte la farà sempre sventura-ta. E, se su Ponte Vecchio non rimanesse ancora una sua immagine, quei cittadini, che poi la ricostruirono sulla cenere rimasta dopo Attila, avrebbero lavorato invano.
Io feci delle mie case il luogo del mio supplizio».