Il mio maestro se ne andò per uno stretto sentiero tra le mura della città di Dite e le tombe infuocate, ed io lo seguivo.
«O somma virtù, che mi guidi per gli empi cerchi» cominciai, «quando vuoi, pàrlami e soddisfa i miei desideri. La gente, che giace in questi sepolcri, si potrebbe vedere? I coperchi sono già tutti alzati e nessun demonio fa la guardia!»
Ed egli a me:
«Essi saranno tutti chiusi, quando i dannati dalla valle di Giosafat torneranno qui con i corpi che han-no lasciato sulla Terra. Da questa parte hanno il loro cimitero Epicuro e tutti i suoi seguaci, i quali affer-mano che l’anima muore con il corpo. Perciò la do-manda che mi fai e il desiderio che ancor mi taci sa-ranno sùbito soddisfatti in questo luogo».
Ed io:
«O mia buona guida, tengo nascosto a te il mio de-siderio soltanto per non importunarti con troppe do-mande: non è questa la prima volta che m’induci ad aspettare».
Farinata degli Uberti e il destino di Firen-ze
«O toscano, che per la città del fuoco te ne vai ancor vivo, parlando in modo così garbato e rispettoso, ab-bi il piacere di fermarti in questo luogo. La tua par-lata ti rivela nativo di quella nobile patria (=Firenze), alla quale forse fui troppo molesto».
Improvvisamente uscì questa voce da una delle ar-che. Perciò, preso da timore, mi avvicinai un po’ di più alla mia guida, che mi disse:
«Vòltati! Che fai? Vedi là Farinata degli Uberti, che si è alzato davanti a te. Lo vedrai tutto, dalla cintola in su!»
Io avevo già fissato i miei occhi nei suoi, ed egli si ergeva con il petto e con la fronte, come se avesse l’inferno in gran disprezzo. Le mani incoraggianti e sollecite della mia guida mi spinsero tra le sepolture verso di lui, dicendo:
«Le tue parole siano alla sua altezza e misurate…»
Quando fui ai piedi della sua tomba, Farinata mi guardò un poco e poi, quasi con sdegno, mi doman-dò:
«Chi furono i tuoi antenati?»
Io desideravo ubbidire, perciò non glieli nascosi, ma glieli dissi apertamente. Egli alzò le ciglia un po’ in su, poi disse:
«Furono fieri avversari a me, ai miei antenati, alla mia parte, così che per due volte li dispersi (=1248 e 1260)».
«Se furono cacciati, essi tornarono da ogni parte» io gli risposi, «l’una e l’altra volta (=1251 e 1267). I vostri invece non appresero bene l’arte del ritor-no…»
Cavalcante de’ Cavalcanti e il figlio
Allora dall’apertura scoperchiata sorse, accanto a questa, un’ombra, sporgendosi fino al mento. Credo che si fosse alzata in ginocchio. Guardò intorno a me, come se avesse desiderio di vedere se qualcun altro era con me. E, dopo che il dubbio e la speranza furono completamente spenti, piangendo disse:
«Se per questo buio carcere vai per l’altezza del-l’ingegno, mio figlio dov’è? E perché non è con te?»
Ed io a lui:
«Non vengo per le mie capacità: colui che là mi at-tende mi conduce per questo luogo forse da Beatrice (=la fede razionale e la teologia), che Guido vostro ebbe a disprezzo».
Le sue parole e il tipo di pena mi avevano già detto il nome di costui: Cavalcante de’ Cavalcanti. Per-ciò la mia risposta fu così rapida. Drizzandosi all’improvviso, gridò:
«Come hai detto? Egli ebbe? Non vive più? Il dolce lume del Sole non colpisce più i suoi occhi?»
Quando si accorse che io esitavo a rispondere, cadde riverso nella tomba e più non comparve fuori.
Farinata degli Uberti e gli scontri politici
Ma quell’altro nobile spirito, al cui invito mi ero fermato, non mutò aspetto né mosse capo né piegò il dorso e, continuando il discorso interrotto, disse:
«Se essi hanno imparato male quell’arte, ciò mi tormenta più di questo letto infuocato. Ma non si accenderà cinquanta volte la faccia di Proserpina, la donna che qui regna, e anche tu saprai quant’è diffi-cile quell’arte. E, ti auguro di tornare nel dolce mondo!, dimmi perché il popolo fiorentino è così spietato contro i miei discendenti in ogni suo decre-to?»
Io a lui:
«Lo strazio e il grande scempio, che nella battaglia di Montaperti arrossò di sangue il fiume Arbia, fan-no prendere tali dure decisioni nella nostra città».
Lo spirito sospirò e scosse il capo, poi disse:
«A voler lo scontro non fui l’unico» disse, «né cer-tamente senza motivo mi sarei mosso contro Firenze con gli altri ghibellini. Ma dopo la battaglia fui il solo ad Empoli, dove tutti volevano distruggere la città, che la difese a viso aperto».
Un dubbio: la conoscenza del futuro dei dannati
«Deh, possa riposare un giorno la vostra discenden-za!» io lo pregai, «sciogliétemi il dubbio, che av-volge nell’incertezza il mio pensiero. Se intendo be-ne, sembra che voi prevediate quel che il futuro por-ta con sé e che non riusciate a vedere il presente!»
«Noi siamo come i presbiti» disse, «perché vediamo le cose che sono lontane nel futuro. Soltanto su di esse c’illumina la somma guida (=Dio). Quando si avvicinano o diventano presenti, il nostro intelletto è completamente inutile. E, se gli spiriti che giungono non ci portassero le notizie, non sapremmo nulla del-la vita sulla Terra. Perciò puoi comprendere che la nostra conoscenza sarà completamente estinta dopo il giudizio finale, quando la porta del futuro sarà chiusa».
2 7
Allora, quasi afflitto dalla mia colpa, dissi:
«Dite dunque a quell’anima ricaduta giù che suo fi-glio è ancor tra i vivi. Se poco fa non gli risposi, di-tegli che non lo feci perché stavo pensando al dub-bio che mi avete appena sciolto».
Il mio maestro già mi richiamava, perciò pregai lo spirito che mi dicesse in fretta chi stava con lui. Mi disse:
«Qui giaccio con più di mille. Qui dentro c’è Fede-rico II di Svevia e il cardinale Ottaviano degli U-baldini. Taccio degli altri».
Quindi si nascose nel suo sepolcro. Io volsi i passi verso l’antico poeta, ripensando alle predizioni sul mio futuro, che mi sembravano avverse.
Le predizioni avverse
Egli si mosse, poi, camminando, mi disse:
«Perché sei così turbato?»
Io risposi alla sua domanda.
«Tieni a mente quel che hai udito contro di te» mi comandò quel saggio. «Ed ora ascolta» riprese, al-zando l’indice. «Quando sarai davanti alla dolce lu-ce di Beatrice, che con gli occhi belli vede tutto in Dio, da lei saprai quale sarà il viaggio della tua vita terrena».
Quindi volse il piede a sinistra: lasciammo le mura di Dite e andammo verso il mezzo del cerchio per un sentiero che conduce a una valle, che fin lassù faceva sentire il suo lezzo sgradevole.