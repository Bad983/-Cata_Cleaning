Chi potrebbe mai, anche in prosa, descrivere piena-mente il sangue e le piaghe che io vidi, anche se provasse più volte? Le parole verrebbero certamente a mancare, perché il nostro linguaggio e la nostra mente hanno poca capacità di comprendere tutto questo. Se si radunasse tutta la gente che nel trava-gliato Meridione d’Italia versò il suo sangue e soffrì dolorosamente nelle guerre contro i romani e poi nella lunghissima guerra, che a Canne fruttò ai car-taginesi un enorme bottino di anelli, come scrive Li-vio, che è sempre veritiero. Se vi si aggiungesse quella gente che fu fatta a pezzi per aver opposto re-sistenza a Roberto il Guiscardo. E, ancora, se vi si aggiungesse l’altra gente le cui ossa ancora si rac-colgono a Benevento, dove i baroni pugliesi tradiro-no Manfredi di Svevia, e a Tagliacozzo, dove il vecchio Alardo vinse con l’astuzia, senza usare le armi. E, infine, se tutti costoro mostrassero le loro membra trafitte o mozzate. Ebbene, tutto ciò sareb-be ancora incapace a eguagliare l’aspetto orrendo della nona bolgia.
Maometto e i seminatori di discordie
Una botte, che perde doghe del fondo o laterali, non era malridotta come un dannato che io vidi, che era tagliato in due dal mento fino al buco del culo. Tra le gambe gli pendevano le budella, si vedevano il cuore, i polmoni, la milza e lo stomaco ripugnante, che trasforma in merda ciò che si inghiotte. Mentre lo guardavo con tutto me stesso, egli mi guardò e con le mani si aprì il petto, dicendo:
«Adesso vedi come sono squarciato! Vedi com’è storpiato Maometto! Davanti a me se ne va piangen-do Alì, con il volto squarciato dal mento ai capelli. E tutti gli altri, che tu vedi qui, furono in vita semi-natori di discordie civili e religiose, perciò sono così mutilati. Qua dietro c’è un diavolo che ci accon-cia così crudelmente, sottoponendo di nuovo al ta-glio della spada ciascun dannato di questa schiera, una volta che abbiamo completato il doloroso giro della bolgia. Però le ferite si rimarginano prima che ognuno di noi ritorni davanti a lui. Ma chi sei tu, che indugi sul ponte, forse per ritardare la pena che ti è inflitta per le tue colpe?»
«Questi non è ancora morto e nessuna colpa lo con-duce qui tra i tormenti» gli rispose il mio maestro, «ma io, che sono morto, devo condurlo per l’inferno di cerchio in cerchio per fargli fare un’esperienza completa del vostro mondo. E ciò è vero, come il fatto che io ti parlo».
Ci furono più di cento dannati che, quando lo senti-rono, si fermarono nella bolgia a guardarmi meravi-gliati, dimenticando la loro pena.
«Allora tu, che forse tra poco rivedrai il Sole, di’ a fra’ Dolcino che, se non vuole raggiungermi presto, si procuri molti viveri, così che un inverno rigido non porti ai novaresi una vittoria che altrimenti sa-rebbe difficile da ottenere!»
Dopo che ebbe alzato in aria un piede per andarse-ne, Maometto mi disse queste parole, quindi lo posò a terra e si allontanò.
Pier da Medicina, il tradimento di Malate-stino da Verucchio e il tribuno Caio Cu-rione
Un altro dannato, che aveva la gola squarciata, il naso mozzo fin sotto le ciglia e soltanto un orecchio, si fermò a guardarmi pieno di meraviglia come gli altri, e prima degli altri aprì la canna della gola che fuori era da ogni parte bagnata di sangue. E disse:
«O tu, che non sei dannato da alcuna colpa e che io conobbi in Italia, se un’eccessiva somiglianza non mi inganna, ricòrdati di Pier da Medicina, in quel di Bologna, se mai tornerai a vedere la dolce pianura che digrada da Vercelli fino al castello veneziano di Marcabò. E fa’ sapere ai due migliori uomini di Fa-no, a messer Guido del Cassero e anche ad Angiolel-lo da Carignano, che, se la nostra preveggenza non è vana, saranno scaraventati fuori della loro nave e gettati in mare dentro un sacco legato a una pietra presso Cattolica, per il tradimento di Malatestino da Verucchio, un tiranno fellone. Tra Cipro e Maiorca (=in tutto il Mediterraneo) Nettuno non vide mai un crimine così grave, commesso da pirati o da predoni greci. Quel traditore, che vede soltanto con un oc-chio (=Malatestino) e che governa la terra (=Rimini) che un dannato qui con me vorrebbe non aver mai visto, li farà venire a parlare con lui. Poi li ammaz-zerà, così non avranno bisogno di preghiere e voti per affrontare i venti di monte Focara, che sconvol-gono il mare, e ritornare salvi nella loro città».
E io a lui:
«Mόstrami e dimmi, se vuoi che porti notizie di te, chi è colui che ha visto con amarezza Rimini?»
Allora mise la mano sulla mascella a un suo compa-gno e gli aprì la bocca, gridando:
«È questo qui, ma non può parlare. Fu scacciato dal senato romano e spense ogni dubbio in Giulio Cesa-re, affermando che chi è pronto ad agire soffre sem-pre gravi danni ad aspettare. E gli consigliò di var-care il Rubicone e di marciare contro Roma».
Oh, quanto mi appariva sbalordito il tribuno Caio Curione, con la lingua tagliata nella gola, lui che fu così pronto a parlare!
Il dolore di Mosca dei Lamberti per le genti di Toscana
E un altro, che aveva entrambe le mani mozzate e levava i moncherini nell’aria oscura, insozzando di sangue la sua faccia, gridò:
«Ricordati anche di Mosca dei Lamberti, che disse, ahimè!, “Cosa fatta capo ha”, che causò tanto male alla gente di Toscana!»
Ed io gli aggiunsi:
«E causò anche la fine della tua famiglia…»
Allora egli, aggiungendo dolore a dolore, se ne andò come una persona presa dall’angoscia e impazzita.
6 6
Bertram de Born
Io invece rimasi a guardare lo stuolo di anime e vidi una cosa che avrei paura a raccontare soltanto io e senza portare una prova. Ma mi rassicura e mi fa parlare la coscienza di dire il vero, la buona compa-gna che infonde coraggio all’uomo, perché essa sa di essere veritiera. Io vidi certamente, e mi sembra di vederlo ancora, un tronco senza la testa andare come andavano gli altri dannati di quella trista schiera. Teneva la testa mozzata per i capelli, penzoloni co-me una lanterna. Guardava noi e diceva:
«Ahimè!»
Faceva lume a se stesso con una parte di sé ed erano due individui in uno e uno in due. Come ciò possa avvenire, lo sa soltanto Colui che ci governa così. Quando fu presso il ponte, alzò il braccio con tutta la testa per farci sentire le sue parole, che furono:
«Ora vedi la mia pena molesta tu, che respirando vai a vedere i morti. Vedi se un’altra è grave come que-sta! E, affinché tu porti notizie di me, sappi che io sono Bertram de Born, quello che diede al giovane re Enrico III i cattivi consigli. Io spinsi il figlio con-tro il padre: Achitofel non fece cosa diversa con As-salonne e David, con i suoi malvagi incitamenti. E, poiché io ho diviso persone così unite, porto il mio cervello, me misero!, diviso dal midollo spinale che è in questo troncone. Così si applica in me la legge del contrappasso!»