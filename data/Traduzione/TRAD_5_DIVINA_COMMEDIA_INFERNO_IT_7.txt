«O papa Satana, o papa Satana alfa!» cominciò Plu-to con voce gracchiante. Quel saggio gentile, che seppe ogni cosa, per confortarmi disse: 
«Non ti nuoccia la tua paura, poiché, per potere che egli abbia, non ci impedirà di scendere giù nell’in-ferno». 
Poi si rivolse a quel volto gonfio d’ira e disse: 
«Taci, o maledetto lupo! E consuma dentro di te la tua rabbia. Non è senza causa il nostro viaggio verso il fondo dell’inferno: si vuole così in cielo, dove l’arcangelo Michele vendicò il più grave peccato di Lucifero, la sua sconfinata superbia!» 
Come le vele gonfiate dal vento cadono ravvolte, poiché l’albero della nave si spezza, così cadde a terra la belva crudele. 
Scendemmo nel quarto cerchio, procedendo più in basso in quella dolorosa voragine che raccoglieva tutto il male dell’universo. Ahi, o giustizia di Dio, chi mai ammassa tante nuove pene e tanti tormenti quanti ne vidi io qui? E perché, se siamo nati per il cielo, le nostre colpe ci straziano in tal modo? 
Gli avari e i prodighi 
Come fa l’onda del mar Ionio sopra il paese sicilia-no di Cariddi, che s’infrange contro quella che pro-viene dal mar Tirreno, così qui la gente è costretta a ballare in tondo. Qui io vidi gente più numerosa che altrove, che da una parte e dall’altra, con grandi ur-la, faceva rotolare massi che spingeva con il petto. Si scontravano con violenza, poi ciascun dannato, voltandosi indietro, si rivolgeva all’altro gridando: «Perché tieni stretto il denaro?» e «Tu perché lo sprechi?». Così tornavano indietro per il cerchio, o-scuro da ogni parte, al punto opposto, gridando anch’essi parole ingiuriose. Poi, quand’era giunto, ciascun dannato si volgeva indietro e ripercorreva il suo mezzo cerchio fino al nuovo scontro. Con il cuo-re traboccante d’angoscia, dissi: 
«O maestro mio, dimmi che gente è questa e dimmi se furono tutti chierici questi dannati che hanno la chierica qui alla nostra sinistra…» 
Ed egli a me: 
«Tutti costoro furono prodighi, videro in modo di-storto con la ragione nella vita terrena e non fecero mai alcuna spesa con misura. La loro voce lo abbaia molto chiaramente, quando giungono ai due punti opposti del cerchio, dove la colpa contraria li divi-de. Questi altri che non hanno il coperchio di capelli sul capo, furono avari: furono chierici, papi e cardi-nali. Su di essi l’avarizia ha esercitato tutto il suo potere». 
Ed io: 
«O maestro, tra costoro io dovrei ben riconoscere alcuni, che s’insozzarono di questi due vizi!» 
Ed egli a me: 
«In testa hai un pensiero sbagliato: la vita dissenna-ta, che li fece sozzi, ora impedisce di riconoscerli. Cozzeranno in eterno gli uni contro gli altri: gli ava-ri risorgeranno dalla tomba con il pugno chiuso, i prodighi con i capelli tagliati. Lo spreco di denaro e l’attaccamento al denaro hanno tolto loro il mondo bello del paradiso, e li hanno posti in questa zuffa: quale essa sia, non aggiungo altre parole. 
La Fortuna 
Ora, o figlio, puoi vedere la breve permanenza nelle nostre mani dei beni che sono affidati alla Fortuna, per i quali l’umana gente si affanna. Tutto l’oro che è e che fu sotto la Luna, sulla Terra, non potrebbe acquietare neppure una di queste anime sofferenti». 
«O maestro mio» io dissi, «ora dimmi anche: che cos’è questa Fortuna, di cui tu mi parli, che ha i beni del mondo tra i suoi artigli?» 
E quello a me: 
«O creature sciocche, quanta ignoranza vi danneg-gia! Ora voglio che tu assimili bene le mie parole. Colui il cui sapere supera tutto (=Dio) creò i cieli e diede loro chi li conduce (=le intelligenze angeli-che), in modo che ogni cielo risplenda come tutti gli altri, poiché diffonde la stessa quantità di luce. Allo stesso modo per le ricchezze terrene dispose un’intelligenza generale e una guida, che a tempo debito trasferisse i beni vani di gente in gente e da una famiglia all’altra, al di là delle resistenze fatte dagli uomini. Perciò una gente diventa ricca, un’altra diventa povera, in base al giudizio della Fortuna, che è nascosto, come il serpente tra l’erba. Il vostro sapere non la può contrastare: essa provve-de, giudica e attua i suoi disegni, come fanno le al-tre intelligenze angeliche. I suoi trasferimenti di ric-chezza non si fermano mai. La necessità, cioè il vo-lere divino, la fa essere veloce. Così succede spesso che qualcuno muti condizione. Questa è colei che è maltrattata anche da coloro che dovrebbero lodarla e che invece la biasimano a torto e la insultano. Ma lei è beata e non ode le imprecazioni: con le altre intelligenze angeliche fa girare con animo lieto la sua sfera e con i beati gode della visione di Dio. 
Ora discendiamo nel cerchio sottostante, ad un’angoscia maggiore. Ormai tramontano le stelle che sorgevano quando io mi mossi dal limbo. Non possiamo fermarci troppo a lungo!» 
Il cerchio quinto: gli iracondi e gli acci-diosi 
Noi attraversammo il cerchio fino alla riva opposta, sopra una sorgente che bolle e si riversa in un fossa-to, l’Acherónte, che parte da essa. L’acqua era oscu-ra, piuttosto che nera, e noi, seguendo le sue onde torbide, scendemmo giù per una via malagevole. Questo ruscello malsano sbocca nella palude chia-mata Stige, quando è disceso ai piedi di quel pendio maligno e grigio. Io ero tutto proteso a guardare, co-sì vidi genti ricoperte di fango in quel pantano (=gli iracondi). Erano tutte nude e avevano l’aspetto sof-ferente. Esse si colpivano non soltanto con le mani, ma anche con la testa, il petto e i piedi, strappandosi con i denti brandelli di carne. Il buon maestro disse: 
«O figlio, ora vedi le anime che furono vinte dall’ira. Voglio anche che tu creda per certo che sot-to l’acqua c’è gente (=gli accidiosi), che sospira e fa gorgogliare quest’acqua in superficie, come ti dice lo sguardo ovunque tu lo volgi. Immersi nel fango, dicono: “Noi fummo tristi nell’aria dolce che il Sole rallegra, poiché portammo dentro l’animo il fumo dell’accidia e fummo indolenti e negligenti. Ora ci rattristiamo nella nera fanghiglia”. Fanno gorgoglia-re questo lamento nella gola, poiché non lo possono dire con parole chiare». 
Così costeggiammo quella sozza palude facendo un grande arco tra l’argine roccioso e il pantano, con gli occhi rivolti a chi s’ingózza di fango. Alla fine venimmo ai piedi di una torre. 
