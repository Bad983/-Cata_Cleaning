Sull’estremità di un’alta ripa, formata da grandi pie-tre scheggiate disposte in cerchio, venimmo sopra una folla di anime punita in modo più crudele. Qui, per l’orribile eccesso del puzzo che il profondo abis-so getta, tornammo un po’ indietro e ci accostammo al coperchio d’una grande tomba. Su di essa io vidi una scritta che diceva: «Custodisco papa Anastasio II, che Fotino allontanò dalla retta via».
«Conviene che la nostra discesa sia lenta, così il no-stro olfatto si abitua un po’ alla volta a questo inten-so fetore. Poi non vi faremo più caso».
Così il maestro. Ed io a lui:
«Trova qualcosa di utile» dissi, «per non lasciar pas-sare il tempo invano!»
Ed egli:
«Vedi che ci sto già pensando…»
Le tre direzioni della violenza
«O figlio mio, racchiusi dentro a codesti cerchi» cominciò poi a dire, «ci sono tre cerchi più piccoli via via che si discende, come quelli che hai lasciato. Tutti sono pieni di spiriti maledetti. Ma, affinché poi ti basti solamente vederli, intendi come e perché sono messi insieme. Il fine di ogni malizia, che ac-quista odio in cielo, è l’ingiuria; ed ogni fine di que-sto tipo contrista il prossimo o con la forza o con la frode. Ma la frode, poiché è il male proprio dell’uo-mo, più dispiace a Dio, perciò i fraudolenti stanno di sotto e sono puniti con maggior dolore. Il primo cerchio accoglie i violenti; ma, poiché si fa violenza a tre tipi diversi di persone, esso è diviso e struttura-to in tre gironi. Si può fare violenza a Dio, a se stes-si e al prossimo; la si può fare direttamente contro di loro o indirettamente contro le loro cose, come udi-rai chiaramente dalla mia spiegazione. Al prossimo si dà la morte con la violenza e s’infliggono ferite dolorose, e ai suoi beni si causano rovine, incendi e rapine dannose. Perciò il primo girone tormenta o-micidi e feritori senza motivo, guastatori e predoni, che sono divisi in diverse schiere. Un uomo può ave-re la mano violenta verso di sé (=i suicidi) e verso i suoi beni (=gli scialacquatori). Perciò nel secondo girone si pente senza alcun vantaggio chi priva di se stesso il vostro mondo, chi gioca nelle bische e chi sperpera le sue ricchezze, e, caduto in povertà, pian-ge là, sulla Terra, dove doveva essere felice.
Si può fare violenza verso Dio in due modi: rinne-gandolo con il cuore e bestemmiandolo; e poi di-sprezzando la Natura e i beni che ci offre. Perciò il girone più piccolo segna con il suo marchio i sodo-miti, gli usurai e infine i bestemmiatori, che disprez-zano Dio nel loro cuore.
Le due direzioni della frode
L’uomo può usare la frode, che può corrompere ogni coscienza, contro chi si fida di lui e contro chi non si fida. Quest’ultimo modo pare che infranga soltan-to il vincolo dell’amore, cioè l’amicizia, la simpatia e la solidarietà, che la Natura fa sorgere tra gli uo-mini. Perciò nel cerchio secondo sono puniti gli ipo-criti, chi usa le lusinghe, cioè i seduttori e gli adula-tori, e chi fa magia o stregoneria, cioè i maghi e gli indovini, e poi sono puniti i falsari, i ladri e i simo-niaci, i ruffiani, i barattieri e simile lordura. Con l’altro modo si dimentica quell’amore che la Natura fa sorgere e quello che poi si aggiunge con la vita comune, per il quale si crea una reciproca confiden-za tra gli uomini. Perciò nel cerchio minore, dove è il punto dell’universo in cui siede Lucifero, è punito in eterno chi tradisce».
Incontinenza, malizia e matta bestialità
Ed io:
«O maestro, la tua spiegazione è molto chiara e di-stingue molto bene questo bàratro e il popolo che es-so accoglie. Ma dimmi: gli iracondi della palude fangosa dello Stige, i lussuriosi trascinati dalla bufe-ra, i golosi che sono battuti dalla pioggia e gli avari e i prodighi che s’incontrano e s’insultano con paro-le offensive, perché non sono puniti dentro la città infuocata di Dite, se Dio è adirato con loro? E, se non è adirato, perché sono castigati in quel modo?»
Ed egli a me:
«Perché il tuo ingegno sragiona tanto» disse, «ben diversamente da quel che di solito fa? Oppure la tua mente mira altrove, a qualche dottrina eretica? Non ti ricordi di quelle parole con le quali l’Etica di Ari-stotele, che hai fatto tua, tratta compiutamente le tre disposizioni che il cielo non vuole, cioè incontinen-za, malizia e matta bestialità? E come l’incontinenza offende meno Dio e quindi è punita in modo meno duro? Se tu riguardi bene quest’affermazione e ti rechi alla mente chi sono quelli che sopra, fuori della città di Dite, sostengono la penitenza, tu vedrai bene perché siano divisi dagli eretici e perché la divina giustizia li punisca meno gravemente».
L’usura disprezza la Natura e l’arte
«O Sole, che risani ogni vista turbata, tu, quando ri-solvi i miei dubbi, mi accontenti a tal punto che mi rendi gradito il dubbio non meno che il sapere. Vòl-tati ancora un po’ indietro» io dissi, «là dove dici che l’usura offende la bontà divina, e risolvimi que-sto nodo!»
«La filosofia di Aristotele» mi disse, «a chi la in-tende bene, spiega chiaramente, e non in un solo passo, come la Natura prende il suo corso dal divino intelletto e dalla sua arte (=il lavoro o le sue appli-cazioni). E, se tu leggi bene la sua Fisica, tu trove-rai, dopo qualche pagina, che la vostra arte, quanto può, segue quella di Dio, come il discepolo fa con il maestro. In tal modo la vostra arte è quasi nipote di Dio. Da queste due, se tu ricordi gli inizi del Gene-si, conviene che la gente ricavi il sostentamento e progredisca. L’usuraio, che tiene un’altra via, di-sprezza la Natura in quanto tale e l’arte, sua segua-ce, poiché ripone la sua speranza nel lavoro altrui.
2 9
Il viaggio riprende
Ma ora séguimi, perché desidero proseguire. I Pesci guizzano su per l’orizzonte, le stelle dell’Orsa Mag-giore sono tutte sopra il vento di maestrale e si di-scende questa balza andando più oltre!»