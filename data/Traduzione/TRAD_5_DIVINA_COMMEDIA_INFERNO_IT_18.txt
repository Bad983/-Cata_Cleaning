Nell’inferno c’è un luogo, detto Malebolge, tutto di pietra e di color ferrigno come la parete rocciosa che lo circonda. Proprio nel mezzo della pianura mali-gna si apre un pozzo molto largo e profondo, di cui a suo tempo descriverò l’ordinamento. Quella striscia che rimane tra il pozzo e l’alta parete rocciosa è dunque rotonda ed è divisa in dieci bolge. Quale una figura riproduce il luogo dove più e più fossati circondano i castelli a guardia delle mura, tale im-magine facevano i fossati qui in Malebolge. E come tali fortezze hanno ponticelli di legno che uniscono le loro entrate con la riva dei fossati, così dal più profondo della roccia partivano ponti di pietra che tagliavano gli argini e i fossati fino al pozzo centrale che li interrompeva e li riuniva. Virgilio ed io ci trovavamo in questo luogo, una volta scaricati dalla schiena di Gerione. Il poeta s’incamminò a sinistra ed io mi misi alle sue spalle. 
I ruffiani: Venédico Caccianemico 
Alla nostra destra vidi nuove sofferenze, nuovi tor-menti e nuovi diavoli fustigatori, di cui la prima bolgia era piena. Nel fondo i peccatori erano nudi. Da metà bolgia in qua venivano verso di noi i ruf-fiani, da metà in là procedevano con noi, ma con passi più veloci, i seduttori. I romani nell’anno del giubileo, per l’enorme folla di pellegrini, hanno tro-vato lo stesso modo per far passare la gente sul ponte di Castel Sant’Angelo, perché da un lato tutti vanno verso la basilica di san Pietro, dall’altro vanno verso monte Giordano. Di qua, di là, su per la roccia tene-brosa vidi demoni cornuti con grandi sferze, che bat-tevano crudelmente i dannati sul di dietro. Ahi, co-me facevano loro alzare le calcagna e correre alle prime percosse! Nessun dannato aspettava le secon-de né le terze. Mentre io andavo, i miei occhi si scontrarono con uno dei dannati. Io subito dissi: 
«Ti ho già visto!» 
Perciò mi fermai per guardarlo meglio. La mia dol-ce guida si fermò con me e acconsentì che tornassi un po’ indietro. Quel dannato, colpito dalle sferzate, credette di nascondersi abbassando il viso, ma gli servì a poco, perché io dissi: 
«O tu che getti l’occhio a terra, se le fattezze che porti non sono contraffatte, tu sei Venédico Caccia-nemico. Ma che cosa ti porta a gustare queste salse piccanti?» 
Ed egli a me: 
«Lo dico malvolentieri, ma mi spinge la tua parlata chiara, che mi fa ricordare il mondo dei vivi. Io sono il ruffiano che condusse la propria sorella, Ghisola-bella, a soddisfare le voglie del marchese Òbizzo d’Este, comunque si racconti quella sconcia notizia. E qui io non sono l’unico bolognese a piangere. An-zi questo luogo è tanto pieno di ruffiani, che altret-tante lingue non hanno ancora imparato a dire “sipa” - “sia così!” - tra il fiume Sàvena e il Reno. E, se di ciò vuoi una prova o una testimonianza, pensa alla nostra indole avara». 
Mentre parlava, un demonio lo percosse con il suo scudiscio e disse: 
«Suvvia, ruffiano, qui non ci sono donne da vende-re!» 
Io raggiunsi la mia scorta, poi con pochi passi giun-gemmo là dove un ponte di pietra usciva dalla roc-cia. Salimmo su di esso molto facilmente, ci vol-gemmo a destra su per il suo dorso scheggiato e ci allontanammo da quei dannati che corrono eterna-mente in cerchio. Quando noi fummo là dove il pon-te formava un vuoto sotto l’arco per far passare i dannati colpiti dalle sferzate, il maestro disse: 
«Ascoltami! Fa’ in modo che fissino gli occhi su di te questi altri dannati (=i seduttori), di cui non hai ancora visto il volto, perché andavano nella nostra stessa direzione». 
I seduttori per sé: Giasóne 
Dal vecchio ponte guardavamo la fila che veniva verso di noi dalla parte opposta e che era spinta u-gualmente dalle sferzate. E il buon maestro, senza che io domandassi, mi disse: 
«Guarda quel grande che viene verso di noi e che non pare versar lacrime per il dolore. Quale aspetto regale mantiene ancora! Quello è Giasóne, che con il coraggio e con l’astuzia privò gli abitanti della Colchide del vello d’oro. Egli passò per l’isola di Lemno, dopo che le femmine, audaci e spietate, a-vevano dato la morte a tutti i maschi. Lì con gesti da innamorato e con belle parole, ingannò Isifìle, la giovinetta che per prima aveva ingannato tutte le al-tre. La lasciò qui, sola e incinta. Quella colpa lo condanna a questa punizione, che vendica anche l’inganno che fece ai danni di Medea. Con lui se ne va chi inganna allo stesso modo. Ti basti sapere que-sto della prima bolgia e dei dannati che essa puni-sce». 
Gli adulatori: Alessio Interminelli e... 
Ormai eravamo giunti là dove lo stretto ponte incon-tra il secondo argine e fa di esso sostegno ad un altro ponte. Da qui sentimmo gente che si lamentava som-messamente nell’altra bolgia. Con il muso sbuffava e con le mani colpiva se stessa. Le pareti della bol-gia erano incrostate di muffa, per le esalazioni pro-venienti dal basso, che vi si depositavano e che irri-tavano gli occhi e il naso. Il fondo era così cupo che non avevamo un luogo per vedere senza salire sul dosso dell’arco, dove il ponte sovrasta maggiormen-te il fossato. Giungemmo qui. Giù nella bolgia vidi gente (=gli adulatori) immersa in uno sterco che ap-pariva uscito dalle latrine umane. E, mentre io cer-cavo di vedere laggiù strizzando gli occhi, vidi un dannato che aveva il capo così sporco di merda che non si capiva se era laico o chierico. Quello mi gri-dò: 
«Perché sei così ingordo di guardare me più degli altri dannati?» 
Ed io a lui: 
«Perché, se ben ricordo, ti ho già visto con i capelli asciutti (=da vivo). Tu sei Alessio Interminelli da 4 4 

Lucca. Per questo motivo ti fisso più di tutti gli al-tri!» 
Egli allora, colpendosi la testa, disse: 
«Qua giù mi hanno sommerso le lusinghe di cui la mia lingua non era mai stanca…» 
Taide, la puttana 
La mia guida parlò subito dopo: 
«Fa’ in modo di spingere lo sguardo un po’ più a-vanti, per vedere bene con gli occhi la faccia di quella donna sozza e scarmigliata, che si graffia là con le unghie merdose e ora si piega sulle cosce ed ora si alza in piedi. È Taide, la puttana! Al suo a-mante, quando le chiese: 
“Ho io grandi meriti presso di te?”, rispose: 
“Anzi, grandissimi!”. 
E di questo siano soddisfatti i nostri occhi!» 
